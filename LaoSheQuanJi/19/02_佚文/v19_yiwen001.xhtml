<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>章节</title>
  <link href="../Styles/main.css" type="text/css" rel="stylesheet"/>
</head>

<body>

  <h2 class="title3">拟编辑《乡土志》序<sup><a class="duokan-footnote" href="#footnote1" id="note1"><img alt="注" src="../Images/note.png"/></a></sup></h2>

  <p>予入校读书，离乡百余里矣。男儿身在，宇宙为家，着草屩而踏九州，棹扁舟以浮万里，百余里其为程几何也！然每当疏窗夜雨，短榻孤灯，辄终宵不寐而念吾乡东小溪秋水将澄，可网鱼矣；城南小市今当赶集期矣！又念吾家收获将竣而河东蟹肥矣！种种闲情，均添幽怨，虽自抑制，而不期然而然。曾谓：此百余里之隔，使予如是耶！抑予无男儿气耶？询之同学，则均如是也。及唱高帝大风之歌，读项王锦衣之语，则英雄且如是，矧予常人？于是知乡土之感人深也。</p>

  <p>夫人之于乡里也，生于斯，育于斯，长于斯，终身之事业萌于斯；虽飘荡东西，詎肯忘其呱呱而啼之寸土！又况尔祖尔父业于斯，葬于斯。念身世之所来，仰祖、父之手泽，穆然深思，悠然遐想，虽一草一木，有怆然情深者矣！于是，而考其风俗也则亲而切，研究其历史地理物产也则详而确。以研究所得，献之一乡之人，则一乡之人均思保其风俗之真而慕其祖德宗功，爱乡之心自由（油）然而生。</p>

  <p>夫爱其乡矣，乡何由而保？告之曰：必爱尔国以保尔乡。则爱其乡者必爱其国；爱其国者始于爱其乡。且藉以本乡之善恶证他乡之得失，则化及四邻。风俗纯而政令易行矣。且非但此也，研究史地之初步，无真确观察之知识，则学者失其兴趣。五尺童子教以禹贡，普通乡民告以海洋，则东西未辨，遑言九州；氏族未明，敢谈世界？以耳目手足之所及，以为输入史地之门径，则收功也易，而教导也速。耳目手足之所及，惟此生斯长斯之乡土也。以乡土之资料，编入小学课程，其庶矫今日教育者空谈失实，骛远忽近之弊欤？！使国人而人人怀一《乡土志》也，展册一读，乡土宛然在目，虽重洋万里之外，吾知其怆然泪下念其祖国，媚外之心决不复存！则《乡土志》之研究也，易而收功也。</p>

  <p>如此，吾将为国人创而为之，以风吾一乡，且补教育之不足。予再入校，将中夜一览，以消闷愁，当不复秋水城东之念矣。</p>

  <p>丁巳端阳前三日<sup><a class="duokan-footnote" href="#footnote2" id="note2"><img alt="注" src="../Images/note.png"/></a></sup>序。</p>

  <p class="year">载1919年4月《北京师范校友会杂志》第一期</p>




  <ol class="duokan-footnote-content hr"></ol>
  <ol class="duokan-footnote-content">
    <li class="duokan-footnote-item" id="footnote1"><a href="#note1">本篇是作者1917年就读北京师范学校四年级时的作文。发表时署名“舒庆春”。标点为编者所加。</a></li>
    <li class="duokan-footnote-item" id="footnote2"><a href="#note2">农历丁巳年端阳节为公元1917年6月23日，“前三日”当是6月20日。</a></li>
  </ol>

</body>
</html>
