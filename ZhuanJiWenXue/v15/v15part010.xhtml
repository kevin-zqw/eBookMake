<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/main.css" rel="stylesheet" type="text/css"/>
</head>
<body>
<h3 id="sigil_toc_id_60">陈布雷日记选录——畏垒室日记〔民国二十五年（1936）一月一日至二月二十九日〕（《传记文学》编辑部选注）</h3>
<p class="bodycontent-text_center">民国二十五年一月一日　星期三　雨</p>
<p>九时三十分起。<span class="ytxt">〔罗〕</span>迪先、华生、式钦来贺岁。</p>
<p>十时，朱敷庭督学来谈视察本省学务之所见。十一时，陈希豪君来访。</p>
<p><span class="ytxt">〔何〕</span>酉生来贺岁，谈别后半年事兼及教厅诸同仁状况，邀与共饭，二时许去。午后，拟往六桂坊访大哥<span class="ytxt">〔训正〕</span>，适七弟<span class="ytxt">〔训惠〕</span>、九妹来，遂未往。</p>
<p>今日元旦，各校给假，泉、皋、细、怜<span class="ytxt">〔陈琏〕</span>均以校中有事未归，皑儿下午回寓。</p>
<p>四时许，四弟<span class="ytxt">〔训慈〕</span>夫妇携诸侄及侄女来贺岁。四弟以余等将移寓金陵，频频挈眷过访，慰予寂寥，其意可念，晚餐后始别去。幼侄思佛，临行忽欲留止余家，遂留宿焉。<span class="ytxt">〔郑〕</span>晓沧过访，谈浙大事兼及大学教育之方针，并赠予故宫日历一帧。……</p>
<p class="bodycontent-text_center">一月二日　上午阴　午后晴</p>
<p>九时起。</p>
<p>上午在家读书，未出门。皋儿、怜儿假归，细儿午后亦归家。</p>
<p>以精神未复，继续打针，请西湖医院周医士注射Bioplastina一针，此后拟每日注射一针。</p>
<p>程远帆兄来访。远帆新任浙江财政厅长，昨甫接事也。</p>
<p>午后三时，天气畅晴，十日来非阴即雨，窒闷不堪，今忽开霁，精神为之一爽。</p>
<p>志成夫妇来贺岁，午后四时后去。致<span class="ytxt">〔王〕</span>学素一电，告病状，约定十日后回京。</p>
<p>四时至大哥处，途遇贞柯，邀与同去，孟侄、仲侄均在彼，即在大哥家晚餐，谈叙至夜午始归。允默<span class="ytxt">〔布雷夫人〕</span>胃痛，复作呕吐甚剧，至一时始止。</p>
<p class="bodycontent-text_center">一月三日　星期五　晴朗</p>
<p>晨醒，觉疲甚，且骨节酸痛，睡至十一时三十分起。</p>
<p>午，泉儿自校归家，午餐后匆匆又去，询之曰校内今晚有大会，须往师长及同学处接洽准备也。此次浙大学潮，由爱国运动而转移于反对校长，初起时闻泉儿并未参与，嗣以同学情感激昂，举动逾分，学生中之稳健者感于前途危险，旷日持久，将于学校不利，遂由旁观地位起而主张。据泉儿自述，谓彼即系温和派之一子，于后半段始积极参加者，其意在抑制激烈派，勿使过分云。泉儿天性谨愿，自近日观之，乃为该校学生运动之中坚，殊出乎预料之外。回忆少时好事，每至不得已时攘臂而起，又往往推挽由人，欲罢不得，今泉儿之作为，殆与予少时相类，遗传之可信也如是夫！</p>
<p>午后因打针未出游，辜负好天气。四弟、<span class="ytxt">〔林〕</span>黎叔、<span class="ytxt">〔李〕</span>子翰先后来谈，九时始散去。十一时就寝。</p>
<p class="bodycontent-text_center">一月四日　星期六　晴</p>
<p>八时三十分起。</p>
<p>以天时晴美，允默提议往游玉皇山，视时针已将十时，恐来往路远归来在午餐后，乃改计率幼侄思佛登宝石山。出门遇<span class="ytxt">〔张〕</span>任天来访，遂与同游，在塔下休憩多时，购果物分食之。任天以出处询予意见，劝其安心任事，不汲汲求功，旋即别去。予等乃向西行，拟往初阳台，以初晴积雪未融，道阻不可行，乃改从东道经疗养院下山。复循山下小径出石塔儿头，遣思佛随训清先归，予等再经白堤绕道孤山而归。望<span class="ytxt">〔翁祖望〕</span>兄适下值，相遇于断桥之侧，遂同游焉。一时回寓午餐，接学素三日发快信。</p>
<p>午后待医生打针，四时始来，遂未出游。接圻兄、庆标兄、明乐两儿函。</p>
<p>夜，依孝叔来访，六十老人，为门者以自给，境遇可悯。思佛见有老者在座，骤观其扁阔之脸，失声惊啼，合座皆笑，十一时寝。</p>
<p class="bodycontent-text_center">一月五日　星期日　上午微雪 下午雨</p>
<p>九时四十分起。</p>
<p>整理书箧，将前在滇、黔携带旧书分类庋藏之。</p>
<p>就嗣父母像前设祭，率皑儿等祭拜，遂除像焉。</p>
<p>午，寿毅成<span class="ytxt">〔景伟〕</span>兄来访，谈沪上金融界情形及远帆就任浙财厅事。午后三时，<span class="ytxt">〔潘〕</span>更生自海宁来访，谓远帆拟约其入财厅任主任秘书，彼以予有约在先，且主任秘书名义太隆，不易办事，仍拟偕予入京，对远帆决婉辞之。予深感彼相助之意，唯为远帆计，恐不易再觅一同等之臂助，乃以电话询远帆意见。远帆即来谈，表示不强更生以所难，遂决定劝更生入都，拟到京后请于蒋先生任为侍从室秘书。</p>
<p>思佛来余家四日，午后四弟着车夫接回，临行牵衣道别，颇露依依之态。夜与允默谈家事，十一时睡。</p>
<p class="bodycontent-text_center">一月六日　星期一　雨　夜下雪</p>
<p>九时三十分起。阴雨不止，未能出游以舒心臆，闷闷殊甚。</p>
<p>前从欧阳九渊匄赠其尊人<span class="kaiti">（竟无先生）</span>所辑“四书”读<span class="ytxt">〔？〕</span>一书，在京匆匆未暇读也。此行携置箧中，今日无事取而尽读之，自十时起至下午四时始卒业。欧阳先生竟无，对儒学以明心见性为宗，列《中庸》为首，而以阳明所注之《大学》次之<span class="kaiti">（从阳明说以《大学》为戴圣所撰）</span>，于《论语》《孟子》则重为分析厘次。《论语》定为劝学、君子小人、为学、仁、礼、性天、达道、为政、圣德、群弟子、古今人等十一篇；《孟子》定为气、士、民、义利王霸、仁政上、仁政下、孝弟、君臣朋友、学、非彼、自宗等十篇，各系以序，所以针砭末俗，匡救世变者，言之唯恐不切，念佛人之热肠不可及也。</p>
<p>傍晚寒甚，无聊，约黎叔、贞柯等，往清和坊王顺兴饭店小饮，吃鱼头豆腐。允默近来不多饮酒，今晚亦勉尽三爵焉。归途市果物，携归佐谈，黎叔等九时三十分去。十一时寝。</p>
<p class="bodycontent-text_center">一月七日　星期二　雨</p>
<p>九时三十分起。</p>
<p>留杭休养已十六日，脑病仍未痊愈，心思散乱，不可整理。昨晚作两函复亲友，指爪木僵不听命，所作之字与平时手迹大不同；视神经亦大坏，望电灯光昏黄如在雾中，每值友朋过谈稍久，去后辄留所谈之事于脑际，夜必入梦，拂拭不可去。神经之疲弱至此。如何，如何！</p>
<p>午，学素自京来，谈京中近事及中政会与侍从室五组之情形，彼意望予早日回京销假，予亦知久旷职务，将令各事延搁愈久愈不可理。然精神不振如此，到京后人事之应付，事务之处理，纷杂而至，必又引起郁怒不宁之心理，进止之际，殊难自决也。</p>
<p>四弟携李生絜非、陈生豪楚来访，两生年均未满三十，皆英英好学，殊可爱。</p>
<p>晚饭后，学思大坏，烦躁异常。八时三十分即就寝。</p>
<p class="bodycontent-text_center">一月八日　星期三　雨</p>
<p>九时起床。以昨晚睡不宁贴，觉头脑昏晕，极不快。</p>
<p>学素今晨去教厅访友，十二时偕望兄来午餐，谈京中友人对予病假之议论及彼自身之观察力，劝予宜早日销假，在此时期旷职家居，无以求谅于人。予匪不知之，然病魔之来非人所能前知，及其既来，推之不去，如日内稍愈，予固当即日回京，以减少心理之痛苦。若如最近三日之情状，则到京不久必再病、再假，在个人固觉滑稽，于公务亦无裨益。遂遣学素先回，以病状告京友，予之行止则在此三日内决定之。</p>
<p>以体弱难痊，允默主张购人参服之，望兄为购一支，重八钱，自今日起分七天服之。</p>
<p>午后偕默外出散步，经白堤，过孤山，循西泠桥侧而归。</p>
<p>夜读佛矢先生遗著《悲华经舍诗存》，觉诗题太单调，<span class="ytxt">〔戴〕</span>季陶所论洵然。十一时寝。</p>
<p class="bodycontent-text_center">一月九日　星期四　阴雨</p>
<p>九时三十分起。</p>
<p>阴雨又五天矣。此次来杭，略不得游览之乐，且天容阴沉，使心胸黯淡，于疗养大不相宜，此亦病体难痊之一原因也。</p>
<p>致<span class="ytxt">〔何〕</span>吟苢兄一函，详告到杭后之病状，以神经衰弱，病之痛苦，非身患者不能知。骤视容色，固不殊于常人，吟兄所患，与我正同，非彼无能知余者，特恐愁人说向愁人，益增彼之感慨耳。</p>
<p>午后，允默出外访友。余以久不晤大哥，亦去六桂坊一行，适左湖先生在彼家，不见二年余矣！执手劳问，谓余太辛苦。出示其近来所为文，格律谨严不苟，知其神气完足，故年来累遭拂逆而无衰状也。旋贞柯、祖望等亦来，今晚大哥本有朱守梅家之约，以余在彼，特辞谢朱宅之约，治馔相饷，饮酒稍过量，与诸君及侄辈谈至深夜始归。允默患胸疾，辗转未成眠。</p>
<p class="bodycontent-text_center">一月十日　星期五　雨</p>
<p>十时起。</p>
<p>接上海长途电话，吟苢兄闻余病状，极不安，嘱旦文姨氏力劝予切不可勉强扶病入京，宜再续假，痊愈后再往。余此次之病，友人及同事多以表面观察，断为尚轻，独吟兄关切如此，信乎同病相怜之语为不虚，而神经衰弱患者之所以痛苦无告也。</p>
<p>继续圈读《陆宣公集》。怜儿来募水灾捐，以银币五元、衣服十余袭畀之。</p>
<p>午后，电蒋先生告病状，请自寒日起再给病假一星期，并电<span class="ytxt">〔叶〕</span>楚伧、君武<span class="ytxt">〔狄膺〕</span>，请协助主持中政会秘书处；又电季陶先生，告病状。接汪荻浪兄函，慰问病状。</p>
<p>接君武函，告中政会专门委员会名单已通过。</p>
<p>夜，四弟挈宜陵、思佛来谈，约二小时去，两侄留宿余家，十一时寝。</p>
<p class="bodycontent-text_center">一月十一日　星期六　阴</p>
<p>九时三十分起。</p>
<p>接蒋先生复电，嘱安心静养，不必急急入京，假期即再展延十天亦可。诵电，感激无量。此次因病请假，京中猜测纷纷，有谓因不满意于政治组织而称病者；有谓因人事关系而拂袖以行者；甚至谓对某种职务未获任命而失望者。大抵皆误认余为有“政治抱负”<span class="kaiti">（即做官兴趣之谓）</span>，或政治欲望之一人，而鲜有同情于余之病苦者。独蒋先生终始谅解，宽其督责，多方安慰。语有云：人之相知，贵相知心，蒋先生之知人，每能洞见其肺腑，斯非常人所可企及也。</p>
<p>复君武、荻浪各一函，继续圈读《陆宣公集》。</p>
<p>傍晚，天色稍霁，出门沿湖堤散步，自玛瑙寺循新辟之葛岭路至凤林寺，徘徊眺望久之而归。夜，黎叔过谈。蕃五兄以会考阅卷来杭，拟与约谈，知已睡，未果。十一时寝。</p>
<p class="bodycontent-text_center">一月十二日　星期日　晴　午后阴</p>
<p>九时起。</p>
<p>阴雨七日，今日天竟放晴，晨起依楼眺望，南山犹在烟雾笼罩下，日光耀激，景色甚丽。十时后，云渐散，红日满湖，晴窗独坐，畅然怡适。</p>
<p>陆步青君邮致其父敬斋先生行状，为作诔词一首寄之。</p>
<p>午后，子翰来寓，旋黎叔、酉生亦来，以天时晴朗，约游灵峰看梅花，本约贞柯、四弟同往，以史地学会开成立会无暇。余等二时三十分以汽车抵玉泉，望兄同游，舍车而步行，四十五分钟抵灵峰寺，坐补梅庵甚久。寺内外梅花均未放，萼亦未绽也，而游人独多。晤蔡仲谦、赵欲仁诸君。四时离寺，循原路回。由玉泉至灵峰寺为一公里三。</p>
<p>夜与诸君小饮于西悦来，贞柯、四弟、允默及永甥均至，颇复醉饱，归已九时三十分矣，十一时寝。</p>
<p class="bodycontent-text_center">一月十三日　星期一　雪</p>
<p>九时二十分起。</p>
<p>昨在灵峰道中，阴霭中见日光透露，顾其景而乐之。子翰谓明日或将下雪，此所谓开雪眼也。今晨天气阴沉，十时以后果下雪，不密而大，未半小时，庭院皆白，至午积雪二寸许。到杭以来，已五次见雪，唯闻吾乡今年迄未得雪，何也？</p>
<p>昨得公弢来函，将以参加南玉段通车典礼之便过杭相访，颇望其能来一谈，今大雪恐不及来矣。阅“天行草堂”遗稿，杭县章厥生<span class="kaiti">（嵚）</span>先生著，以史学教授旧京，在杭时亦曾掌教高等学校，虽未受业，颇钦其学。然著作实无足观，仅《中华民族溯源论》一篇，考订精审。文集中应酬之作居多，诗亦平凡，唯留京时有敝人诗数十首，足备诗史之选耳。此公负时名而嗜学不倦，唯中年后务广而荒，故述作无称焉。夜寒甚。十一时寝。</p>
<p class="bodycontent-text_center">一月十四日　星期二　雪</p>
<p>九时起。</p>
<p>接徐道邻、郭明章各一函。明章，外峰先生子也。浙赣路南玉段将以明日行通车典礼，《东南日报》为发行特刊以张之。南玉段者自玉山至南昌，中经上饶、横峰、弋阳、贵溪、东乡、进贤诸县，全线长二百九十二公里，建筑费国币一千八百万元，由铁道部及财政部各发行公债一千二百万元。铁部发行者为第一期铁路建设公债，以国有各路余利为担保；财部发行者，原为赣省府发行以江西盐附捐年一百九十三万为担保，向银团与德商华脱而夫公司抵借现金并材料借款。是路自二十二年<span class="kaiti">（1933）</span>冬开始筹备，二十三年<span class="kaiti">（1934）</span>六月测量完竣，二十四年<span class="kaiti">（1935）</span>七月起全县开始铺轨，至十二月间竣事，盖十个月而告竣云。当筹议之始，余尚在浙省府，鲁公咏安<span class="ytxt">〔涤平〕</span>为主席。鲁性极谨讷，对此事独力赞其成，惜今已不及见矣！</p>
<p>午后四时，毛生无止□□□□后，一年来之情形，颇多身世之感。四弟挈思佛来，晚饭后谈约二小时，自政治教育学术及家人近况，及彼个人出处，无所不谈，十时别去，思佛留宿焉。十时三十分寝。</p>
<p class="bodycontent-text_center">一月十五日　星期三　午前晴霁　午后阴</p>
<p>九时起。</p>
<p>圈读《陆宣公集》，今日完毕。此集于去年在汉口待飞机时毕读一过，并圈点其大部分，此次归杭，再读一过，其文字之茂美明畅，实无伦比。制诰册文均谨严有法度，悔过罪己之诏敕，谕戎结好之书问，或情词切挚，或亢卑得体，往往极难达旨之文词，而运笔挥洒，若不甚经意，及百世后读之，犹如亲接话言。世徒知宣公奏疏之美，予以为未尽也。奏议中以论制用、理财、足食、筹边诸文最为言之有物，大抵论事之作多精警，说理之文则务求繁富而不觉冗复矣。就其全体论之，所谓文从字顺，洵无愧焉。如此文字，宜其可传，虽数之读之不倦也。</p>
<p>老友陈庆标兄自慈溪过沪来访，不见十六年矣！徐道邻君自京来访，谈一小时去。</p>
<p>夜接学素来电，中政会本日通过以朱家骅代理秘书长，顾孟余给病假，十一时三十分寝。</p>
<p class="bodycontent-text_center">一月十六日　星期四　阴</p>
<p>九时起。</p>
<p>积雪未融，天容阴黯，殊无晴意，闭户不可出，闷损之至。</p>
<p>读金华丛书《吕东莱集》，集中墓志甚多，占二卷，多为浙东人撰者。其书札亦多可诵者，凡占三卷，有家传一篇，纪其曾祖好问事迹六千余言，辩诬述德，孝子之用心也。</p>
<p>细儿、怜儿，均以考毕给假回家。细儿以毕业期近，明日仍须上课。近时学校课程，实病太繁重，小学课程标准与中学不相衔接，基础薄弱，到高中时代，即须兼程修习，学生之健康智力，往往受其影响。午后二时三十分，偕允默挈细、怜两儿出游湖滨，眺望雪景，登孤山，循西泠桥回。在西泠桥侧远眺南山残雪，其景状最幽美，惜孤山梅花尚未放也。五时，赴市理发。旋应祖望诸君约，晚饭于三义楼，左湖先生来会饮，九时归。十时三十分寝。</p>
<p class="bodycontent-text_center">一月十七日　星期五　晴　气候骤寒</p>
<p>九时起。</p>
<p>今日气候转寒，温度降至二十八度，但天气畅晴，精神为之一振。余自十一日至今，安心摄养，不作闲杂思虑，似觉所患渐减，唯头晕及骨痛未愈耳。</p>
<p>马生积祚自沪来访，携慈溪寄来食物多种，略谈而去。</p>
<p>午后，拟出外游散，以待西湖医院周医注射药针，后<span class="ytxt">〔？〕</span>时始至，遂不果。</p>
<p>胡健兄来访，谈学生运动之趋势及浙大学潮前后种种，多杞忧之言。伯允兄亦适同时来访，允默代予接见之，以烟酒局长易人，托为设法维持现职。</p>
<p>四弟约晚餐，偕允默携皋、怜、皑三儿同往，席中皆熟人，左湖先生、贞柯、志成及祖望，余饮酒三小杯，醉饱而归。</p>
<p>今日为废历祀灶节，四弟意，请家人吃汤团也。十一时三十分寝。</p>
<p class="bodycontent-text_center">一月十八日　星期六　晴</p>
<p>九时起。</p>
<p>偕允默携怜儿积皑出外散步，到苏堤，眺望金沙港，残雪披之，景极幽美。花港观鱼处，有电影演员一队，拍摄外景，雇一舟作敲冰之戏，间有一二人携碎冰向凝冰之湖面抛掷之，冰随碎随溜，至五六丈以外者戛然作金声，极可听。至净慈寺附近，觉腿倦，即雇车归寓，已十二时三十分矣。</p>
<p>午后，蒋先生自南京来参加航校检阅，四时往澄庐行辕谒见，承慰问周至，嘱再休养若干日，必俟病愈回京。蒋夫人赠余药一盒，旋即辞出，晤慕尹<span class="ytxt">〔钱大钧〕</span>主任及诸同事。六时，<span class="ytxt">〔罗〕</span>贡华、庆誉、<span class="ytxt">〔毛〕</span>庆祥诸君到寓，谈一小时去。</p>
<p>夜，亦侨来谈，言京寓迁移事，已看定永庆里房屋。十一时寝。</p>
<p class="bodycontent-text_center">一月十九日　星期日　晴</p>
<p>八时三十分起。</p>
<p>今日航空学校举行检阅，予以病假中不欲周旋，遂未往。</p>
<p>九时，亦侨来谈。旋晓沧来访，谈赴京情形及浙大近状，言学生方面一切已恢复原状矣。十时，泉儿来寓，报告赴京参加会谈经过，谓各地学生除北平及广东未参加外，对于蒋院长之演词均认为诚恳周详，对政府之决心加一番认识，结果甚佳云。泉儿向来谨讷，近时渐开展说话，亦有条理，殊慰。</p>
<p>志成夫妇来寓。午餐后，与允默相偕出外，才拟往黄龙洞游览，中途改道至古荡，循松木场，经武林门，雇车而回，约步行六七里云。回寓后，四弟来谈。细儿与同学游灵峰，亦便道归省。晚饭后，与四弟谈教育甚久，觉疲甚。九时五十分寝。</p>
<p class="bodycontent-text_center">一月二十日　星期一　晴</p>
<p>八时起。</p>
<p>八时三十分，到澄庐见蒋先生，与黄季宽<span class="ytxt">〔绍竑〕</span>主席同时进见，略谈，即与蒋先生、黄主席同往笕桥参加航空学校五期毕业式。车中谈浙大事及浙财政整理办法。九时，到航校参加毕业式，来宾到者有张伯苓先生等。十一时礼毕，与<span class="ytxt">〔许〕</span>绍棣兄同至黄主席寓所商浙大善后，谈十五分钟，辞出。至绍棣家略谈，即归寓。午后二时，到澄庐再见蒋先生，承命发致教育部两电。即到教厅一转，留函致绍棣兄，并电告浙大校务会议，以蒋先生定明日到校视察也。三时，士远师来访。四时，郭校长任远来谈浙大事，接绍棣电话，即约其来寓共谈。任远先去，绍棣续谈十分钟亦去。六时，宣铁吾处长及钱慕尹主任来访。夜八时，罗贡华兄来访，长谈一小时余，十时始去。疲甚。十时四十分就寝。</p>
<p class="bodycontent-text_center">一月二十一日　星期二　晴</p>
<p>八时起。</p>
<p>八时三十分赴澄庐，与钱慕尹主任略谈，即登楼谒蒋先生。未几，绍棣兄来，遂与蒋先生同车往浙江大学视察。至门首，见学生有服军训制服者，有服学生装者，三三五五候于门首。下车入大门，则另有一队肃立行礼。先至校长公舍，与教职员见面，蒋先生训话约三十分钟。旋学生代表施尔宜、杨国华、江希明三生来见。施发言声明三事：一、郭校长自请辞职，学生未有驱校长行动；二、校务会议系部令教职员组织，非学生所组织；三、始终未停课。最后，请蒋先生到礼堂训话，学生到者约三百人，十一时二十分毕。蒋先生对施、杨二生，拟许其悔过自新，言毕先行，予及绍棣暂留与校务会议诸君商谈善后。十二时三十分，赴澄庐，又至大华饭店小憩。一时，谒蒋先生，报告即发一电致教部。一时三十分，约蒋先生到楼外楼午餐，允默亦来会餐，三时归寓小睡。四弟来，未晤。夜，应省党部宴于西泠饭店，九时归。十一时寝。</p>
<p class="bodycontent-text_center">一月二十二日　星期三　阴</p>
<p>七时五十分起。</p>
<p>蒋先生午后二时离杭回京，余以病未痊愈，未同行。</p>
<p>八时三十分，去澄庐谒蒋先生，报告浙大情形及远帆兄托转达各事。回寓早餐后，十时赴省政府大礼堂听蒋先生演讲，省府各厅职员、省党部委员参加者约四百人，十时四十分完毕。大意以国事危殆已极，负有公务责任者应速警觉，预外作非常时之准备，勿在醉梦因循中过生活，须重视责任，勿以私害公。十一时回寓，偕允默同往澄庐，予侍蒋先生接见浙大学生代表施、杨、江、陈<span class="kaiti">（即迟儿）</span>四人，允默访蒋夫人详谈。十一时五十分，偕晓沧兄归寓，谈至十二时三十分，晓沧去。</p>
<p>午饭甫毕，李焕之来访，恳托代谋工作。李去后，柏青来谈欧游考察所得，示余图片多件，皆自义、德、法、俄、奥、匈、日诸国所搜集者，训练青年，不遗余力，真觉惊心动魄。四时，客去，偕允默及九妹携怜儿积皑等往游九溪十八涧，购茶叶数斤归，即至三元里志成家晚餐，九时三十分归寓。十二时寝。</p>
<p class="bodycontent-text_center">一月二十三日　星期四　雨雪</p>
<p>八时十分起。</p>
<p>今日为旧历岁除，细儿等均回家，九妹亦迁来余寓居住，小莲庄顿形热闹。</p>
<p>接学素昨日发函附龙志舟<span class="ytxt">〔云〕</span>致余一电，对黔桂合为一绥靖区事，颇露不安之意。此事在中枢实为促成统一，不得不然。然滇省对桂系北渐，常用惴惴，诚无两全之解决策也。</p>
<p>读黄公度《人境庐诗草》，三十年前所诩为诗界革命怪杰者，至今视之亦觉寻常矣。公度又尝谱歌词为学校青年歌咏之用，悲凉慷慨，颇足发皇志气，惜今日已无刊本也。</p>
<p>整理书箧，出《清容外集》读之，外集者，铅山蒋心馀<span class="kaiti">（士铨）</span>所为传奇之别集也。</p>
<p>以头晕时发，且脑顶时作刺痛，延稽季菊君诊治处方，季菊为拟潜肝阳清内风之方药十剂。毛生无止携其法妇来访，谈一小时去。夜与家人叙谈，守岁至十二时三十分寝。</p>
<p class="bodycontent-text_center">一月二十四日　星期五　雪　寒甚</p>
<p>八时起。</p>
<p>今日为废历元旦，忆去年此日，正在南昌公园左侧之一小楼内读《宁都三魏集》，午后乘南浔车至九江，登牯岭，气候不若今年之酷寒也。旧历虽除，而吾辈脑筋中对于岁时节日仍有特殊之好感，故予家祭祀先人虽已改用阳历，但于旧历年夜及岁首之旧俗仍乐于行之。惜雨雪载道，又以服药不能回故里，遥想家中大哥、四弟等，相聚谈笑，融融一室，不禁神往矣。</p>
<p>读蒋心馀《冬青树》传奇，反复二回，感慨殊深。剧中写陈宜中逃亡，有“我老陈在开庆年间，也是太学六君子中铮铮有名之士，不幸命中该做宰相，晚节贻羞”云云。刻画尽致。</p>
<p>午后，泉儿携两妹一弟往观电影《天伦》，寓中岑寂，更觉寒不可支。三侄夫妇挈女来贺岁。夜，读毛生无止近著《诸子论》，有创见，亦有武断曲解处，著作之事，谈何容易。十时三十分寝。</p>
<p class="bodycontent-text_center">一月二十五日　星期六　阴　寒甚</p>
<p>八时三十分起。腹疾泄泻，甚觉疲倦。</p>
<p>接<span class="ytxt">〔潘〕</span>公展兄来电，谓新民公司明日开董事会，邀予去沪参加。旋又得其快函，知《晨报》言论不慎，当局令其自动停办，将《小晨报》《新夜报》一并停刊，故邀集《晨报》及新民两方面之董事会商结束办法，并附《晨报》评论十余篇相示。余细读诸文，虽措词不无过当之处，而停刊之处分亦不无太过。公展忠忱耿耿，惜事务太多，精神不能贯注于所经营之事业，兼以用人不能尽当，遂致有此疏失，为之慨惋不置。晓沧来访，言任远月初回校视事。</p>
<p>天气阴寒，颇觉蛰闷不舒，午后稍霁朗，旋又阴云密合，出门畏风，在家闲坐而已。</p>
<p>傍晚，贞柯来，劝予不可冒病赴沪，且《晨报》事已无挽回望，不如回京时过沪访公展慰问之。允默亦尼余行，遂以长途电话告公展。晚饭后酉生来谈，十时后去。十二时寝。</p>
<p class="bodycontent-text_center">一月二十六日　星期日　晴</p>
<p>八时十五分起。</p>
<p>致公展一函，告不能赴沪之故，且极意慰劝之。公展对于《晨报》，数年来心力交瘁，遭此打击，知必忧灼异常。回忆二十一年<span class="kaiti">（1932）</span>三、四月间筹备创办时，余等对此报实期望其异军突起，为上海新闻界树一新帜。卒以公展身任市党部及教育局职务，遂不能一意经营，而外间不满之声且时有闻。向使公展专一其心志于此，其成就必有可观，以此知身兼数职，终必致一事无成。自国民政府成立以来，此例甚多，不堪枚举，其为戕贼人才，兹可痛也。</p>
<p>黎叔、贞柯来，同出散步，至孤山，绕白堤一周。午饭后，雇车往游理安寺，复步行二里而至杨梅岭，仍循旧道至九溪，小坐啜茗。五时乘车归，顺道至杭州师范学校参观新建筑。七时，至三义楼晚餐。九时归，接皋儿二十二日自官桥发一函。夜十时就寝。</p>
<p class="bodycontent-text_center">一月二十七日　星期一　晴</p>
<p>八时十分起。</p>
<p>今日天气转暖，较昨日约高五度。余之身体精神顿觉舒爽，医生谓身体状况视气候为转移者，此身体衰弱之特征也。</p>
<p>午前无事，追记自出生以来编年大事记，备异日儿辈观览。然多迷茫，不可省忆。自九时至十一时，约略就所能忆者记为初稿，仍未完备也。</p>
<p>午后拟出游，忽觉疲倦，小睡一小时。三时，苓西兄偕陈君方之自沪来访，略谈即去。五时，偕允默、皑儿出外散步，约九十分钟。由肺病疗养院前之小径，往寻葛岭山脚之养生庐等处，至西泠桥畔，折至木桥东行，回寓途中，遇黄工明伉俪于曼殊墓前。</p>
<p>夜，读沃丘仲子所著《近代名人小传》。十时三十分寝。</p>
<p class="bodycontent-text_center">一月二十八日　星期二　阴</p>
<p>七时五十分起。</p>
<p>检旧箧，出《黄山谷集》读之。此书余二十三年<span class="kaiti">（1934）</span>春游赣时得之于南昌扫叶山房，为同治八年<span class="kaiti">（1869）</span>儆井黄氏据乾隆间缉香堂本而刊者，字大，极便观览。在牯岭时曾读其文集，匆匆下山，未及终也。幽居稍暇，乃取其诗词尽读之，以为山谷之诗胜于其文，而词尤胜于其诗矣。《瀛奎律髓》评山谷诗，言其一生流离跋涉，未尝有一诗及于迁谪，是真能齐得丧了死生者。此语固不诬，然山谷集中亦何尝无万里投荒之感？特措语沉着深蕴，不似他人浅露耳。陈无己所谓吾此一瓣香，须为山谷老人烧也。无己之诗，佳处亦在沉着，二贤相契，自在性情之间矣。</p>
<p>接学素昨日发函，报告京中近况，阅之使人心头作恶，遂出外散步，以舒抑郁。登宝石山，眺落日；东行过白堤，徘徊久之，归已高楼欲暝时矣！夜，读书至十时就寝。</p>
<p class="bodycontent-text_center">一月二十九日　星期三　晴</p>
<p>七时三十分起。</p>
<p>盥洗毕，出外散步，至金带桥上，闲眺久之。丽日当空，湖风和暖，渐有春天景象。</p>
<p>允默提议作玉皇山之游，久久未果，今将离杭，遂相偕往游。十时出门，至圣塘路，雇车直驶玉皇山脚，舍车而步，至岭半复赁舆而上，约一小时许，抵紫来洞，观七星缸，是镇压杭城之灾劫者。同治九年<span class="kaiti">（1870）</span>，杨昌浚等所铸缸为铁制，水终年不涸。土人云，缸内水干，则杭州全城遭火劫矣。紫来洞宏邃明敞，视石屋洞为胜，洞前广场可眺望钱江，所谓八卦田者即在眼底，井然如画图。由洞寻山径上玉皇观，民国十二年<span class="kaiti">（1923）</span>新修，殿宇不大，而旁有小园，花木绝胜，羽流居之，略一游览，仍乘舆下山。至四眼井，经虎跑寺而抵江边，在某饭馆内午餐，味劣而价昂。饭后登六和塔，并至之江大学前游眺久之。三时五十分，雇车归，凭吊八十八师烈士墓，回寓已五时矣，接学素二十八日函。十一时寝。</p>
<p class="bodycontent-text_center">一月三十日　星期四　阴</p>
<p>八时五十分起。</p>
<p>发学素函，告近日身体未健，适月底，不能到京；并函钱慕尹君，托转呈于蒋先生，附学素函内寄去。又复<span class="ytxt">〔程〕</span>沧波、<span class="ytxt">〔周〕</span>佛海各一函。黄萍孙君来谈，商《越风》杂志编辑事。</p>
<p>午接公展来函，言新民印刷公司明日午刻开董事会，嘱予去沪出席，拟明晨动身。</p>
<p>阅《黄山谷别集》八卷，其书简最可诵，摘记数语如下：“法不孤起，仗景方生，要须俟他日得一披拂，乃可下笔。”“克勤小物，以道为准，以待浮云之去来。”“鼓钟于宫，声闻于外，夫忠信孝友之实，孰能掩之。”“浮图书云：无有一善从懒惰懈怠中得来，无有一法从骄慢自恣中得来。”“凡书字偏枯，即不成字，所谓失一点如美人眇一目，失一戈如壮士之断臂。”“人之常病有十种：<span class="kaiti">（一）</span>喜论人之过；<span class="kaiti">（二）</span>不自讼其过；<span class="kaiti">（三）</span>嫉人贤己；<span class="kaiti">（四）</span>见贤不思齐；<span class="kaiti">（五）</span>有过不改而必文；<span class="kaiti">（六）</span>不称事而增语；<span class="kaiti">（七）</span>与人计较曲直；<span class="kaiti">（八）</span>喜窥人之私；<span class="kaiti">（九）</span>乐与不肖者游；<span class="kaiti">（十）</span>好友其所教。”夜，黎叔来谈。十时三十分寝。</p>
<p class="bodycontent-text_center">一月三十一日　星期五　阴晴</p>
<p>七时三十分起。</p>
<p>八时三十分，到城站乘第二次车赴沪<span class="kaiti">（八时五十五分开）</span>。临行时，天色阴沉有雨意，过嘉兴后晴霁。车中读《人境庐诗抄》。十二时四十五分抵沪北站，即雇车至三马路绸业银行楼上上海联欢社，则新民公司之董事会已散会，诸君均已他往。即托联欢社职员以电话探询公展在何处，久之不得其踪迹，乃往访王延松君，始知闻亦有君辟室于新亚，公展亦在彼。稍待，公展以车来迎。予携有行箧，先至福康里一转，晤吟兄、七弟。三时，至新亚，与诸君晤谈，知《晨报》决计结束，印机出售抵偿债务，并由新民垫二万元作结束费，此后拟另组新报社，发行晨刊夕刊两种，拟定名为“星报”云。五时，回福康里寓所。七时，复应公展之约，赴新亚晚餐，<span class="ytxt">〔刘〕</span>玉书亦在座。晚餐后，与公展等商谈结束旧局，筹备新局各事。夜深，不便回寓，遂留宿旅馆。一时寝。</p>
<p class="bodycontent-text_center">二月一日　星期六　晴</p>
<p>九时三十分起。</p>
<p>结束旅馆账目，略进小食，雇车回福康里寓所，已将十一时矣。明、乐两儿均有微热，但并不思归。旋次行来，谈沪上各事及彼自身行止，十二时别去。午餐后，到壮民医院请诊头晕指僵之疾，壮民谓予健康状态已有进步，疗养得宜必可轻减，嘱服鱼肝油精及普乐门道，并注射赐保命针，即回寓。福芝为我配药。三时到北站，乘特快车回杭。七时到站，训清来接，遂雇车归寓。十一时寝。</p>
<p class="bodycontent-text_center">二月二日　星期日　晴</p>
<p>九时许起。接学素来函，告京中近事。发公展一函，告抵杭，并托秋阳事。</p>
<p>竟日未外出，读黄山谷诗。午刻，设祭祀嗣妣应孺人，儿女咸在，仅皑在京未归，明、乐在沪。午后，诸儿女及九妹均赴校，寒假明日满即上课也。午后黎叔、贞柯来谈，贞柯晚饭后九时始去。检阅旧札。十一时三十分寝。</p>
<p class="bodycontent-text_center">二月三日　星期一　晴</p>
<p>九时十五分起。</p>
<p>昨今两日，气候和煦，空气亦澄洁，完全春日景象，觉精神稍爽。</p>
<p>接佛海来函，促余早日返京，谓如迟迟其行，将又引起俗人之揣测；又力劝余勉学迟钝，与世周旋，勿再神经锐敏，多忧善感，无补于事，徒伤身体。盖神经病既非致命之病，若日累日深，陷于不生不死，若生若死之状态，下半生之痛苦为何如乎！</p>
<p>报载全国纸币发行额统计<span class="kaiti">（一月二十五日止）</span>如下：<span class="kaiti">（一）</span>中央贰万贰千六十万；<span class="kaiti">（二）</span>中国贰万八千六百二十万；<span class="kaiti">（三）</span>交通一万八千一百六十万；<span class="kaiti">（四）</span>中国实业二千九百五十万；<span class="kaiti">（五）</span>中国通商二千五百四十万；<span class="kaiti">（六）</span>四行贰千九百八十万；<span class="kaiti">（七）</span>四明银行一千三百四十万；<span class="kaiti">（八）</span>浙江兴业八百万；<span class="kaiti">（九）</span>垦业六百二十一万；<span class="kaiti">（十）</span>中国农工六百三十万。合计八万一千二百四十万元。</p>
<p>董廉三兄自上海来，黎叔约晚餐于三义楼，谈至十时始归。十二时寝。</p>
<p class="bodycontent-text_center">二月四日　星期二　阴</p>
<p>八时起。</p>
<p>自昨日起，每日服鱼肝油精Adexolin三十滴。此为维他命A及维他命D溶解于橄榄油内之一种液体，为疗治衰弱及增进传染病抵抗力之一般补剂云。整理书件衣物，并作友人复函数缄。发学素函，告日内赴京。</p>
<p>读蒋心馀评注《四六法海》，此亦二十三年<span class="kaiti">（1934）</span>在南京所购，与《清容外集》《忠雅堂集》为合册者。</p>
<p>午后，五妹挈诸甥女自慈溪来，以车在萧山途中略停，故到杭已四时余矣。四弟亦挈眷同归杭，于七时过寓，谈家中诸人均安好，大姊渐衰老，此次闻余不归乡，极失望云云。夜与五妹谈家事，拟将小莲庄寓所保存，以一部分租于彼家，免另觅租屋之烦。十一时就寝。</p>
<p class="bodycontent-text_center">二月五日　星期三　阴雨</p>
<p>八时五十分起。</p>
<p>四弟携来恒丰号去年底账，略复阅一过，觉营业情形有大可忧虑者，存款数额达二万三千二百余元，贷放另户近二万元，其中约三分之一以上非贷与农户者，甚少收回之望，而受抵之不动产田地等值七千以上，因农村衰落，价值低减，如欲脱售，将不到原额半数，设一旦金融界受时局摇动，对存款不能不理，而贷款无法收回，殊难料理。因即作一函致经理伍君，嘱于本年内再收取放款五千，并脱售田地，摊还存户，盖就现状言，只有逐渐收缩之一法耳。午，子翰兄来谈。子翰去后，程远帆兄来谈。三时，招仲回侄来寓，为备函介绍往见远帆，以远帆拟整顿税务，将从营业税入手，仲回颇有意担任财政职务，故令往见之。</p>
<p>夜，黎叔、贞柯来话别，旋酉生亦来，谈至十时三十分始去。十一时三十分寝。</p>
<p class="bodycontent-text_center">二月六日　星期四　晴　午后阴</p>
<p>八时三十分起。</p>
<p>于儿辈书案中得亡友陶缉民君<span class="kaiti">（熙孙）</span>遗稿一册，曰《望虹楼遗著》。内载诗词近百首，虽嫌单薄，然亦多书写性灵语。缉民为陶心云之嗣孙，同学高校时，喜与沈伯严<span class="kaiti">（家璠）</span>过从，意态萧然，澹远若无适而不自得者。弱冠后气体转衰弱，故家凋落，旅食四方，遂以奔走促其生，亦可悯叹。此一册遗稿，盖其戚孙君移其身后遗薪以刊之而分赠于友人者，予未之前知也。闻酉生言，陶氏式微已甚，东湖旧业，今以万五千金归嵊县王孝赍君矣。</p>
<p>午，四弟来寓，与五妹集余室谈家常。一时吉冈侄来，旋即去。四弟与予长谈至三时始去。</p>
<p>今日天气突转阴寒，肤粟体僵，甚觉不舒，登榻假寐，似有寒热，原定明日动身，因复展迟二日，拟俟稍晴暖时再行。夜读骈文，十一时寝。</p>
<p class="bodycontent-text_center">二月七日　星期五　阴晴　午后下雪</p>
<p>九时起。</p>
<p>电学素，告今日不克成行，拟稍迟一二日入京销假。审核讲演记录稿一篇。致苓西兄函，托其留意为廉三谋事。致外舅函，告近状及行期。又致大哥函，附去蒋伯诚君寄来其父任山之事略，托大哥作为家传。又致谦夫先生一函。</p>
<p>致<span class="ytxt">〔洪〕</span>陆东兄函，为族侄锦章补推事实缺，请转言于太蕤<span class="ytxt">〔王用宾〕</span>部长，于院文到时予以核准。</p>
<p>今日气候愈寒，重衣不温。向午下霰雹甚大。午后北风愈紧，向晚大雪，未二小时，四山皆白，庭中树叶积雪二寸余。闻南京、徐州等处，前二日下雪，气候亦寒甚。</p>
<p>积求侄于午后一时来寓探望，五妹皋儿及细、怜两儿傍晚均来送别，晚饭后犹依依不欲行，九时始去。盖予及允默均将离杭也。十一时寝。</p>
<p class="bodycontent-text_center">二月八日　星期六　晴　午后阴</p>
<p>晨七时醒，寒甚，睡至九时后始起。</p>
<p>昨晚天气恶劣，以为今日必雨雪，不意八时后晴曦照耀，起视积雪已溶尽矣。</p>
<p>读大哥诗文集，于其悼逝怀旧诸作，弥觉低徊百转，世徒以恢奇俶诡誉大哥，非深知之者也。闻时局消息日恶，京中诸事必极冗繁，旷职已久，未可再稽，决定明日离杭赴京销假。此次请假养疴，已逾五旬，初离京时，不自意淹缠至此。今将假满，而头晕未痊，且心思散乱，无殊于昔，至筋骨酸楚，殆有甚焉！抚此孱躯，真觉进退无措尔。</p>
<p>公展兄自江湾以长途电话与予商《诚报》出版事，并谓《新夜报》已复刊改名《星夜报》。</p>
<p>黄岩王希隐君自京来访，云奉委座命来见予，适以疲甚休息未晤也。泉儿来寓，午后去。傍晚出外散步，沿白堤归。夜，四弟夫妇来寓，黎叔亦来谈。十时三十分寝。</p>
<p class="bodycontent-text_center">二月九日　星期日　晴</p>
<p>晨七时四十分起。</p>
<p>八时二十五分离寓动身赴京，允默以在沪尚有事，拟午后车去沪，未同行。望兄送至车站，华生亦来送行。自十二月二十二日到杭休息，先后四十九天，今当离别，不禁怅然。八时五十分车开，一时抵北站，停十五分钟，即续开赴南京。车中晤田昆山君，本届当选之中央委员也。盛称杭州幽静，宜于摄养，且有登临之乐，拟作短期之卜居云。过苏州后，乘客极拥挤，头等车中，几无隙地。长途无聊，阅《国闻周报》第五期，自首至尾一字不漏，过镇江后则无可消遣矣。六时五十分抵下关站，学素、<span class="ytxt">〔居〕</span>亦侨、省吾等来迎，偕学素先乘车归。七时三十分晚餐。餐毕，披阅公私函牍。八时三十分，公弢来谈，携来公展七日来电，为《诚报》事。九时，<span class="ytxt">〔叶〕</span>实之表弟来，谈京中近事，十时去。十一时寝。</p>
<p class="bodycontent-text_center">二月十日　星期一　晴</p>
<p>昨夜因热水管太热，未熟睡，九时许始起床。中央党部及侍从室两处纪念周均未参与。</p>
<p>整理书物，清理积压函件及交际事项。</p>
<p>午，亦侨来报告组务及杂务。午后作致四弟、晓沧、允默及皓儿各一函。三时，觉稍倦，假寐四十分钟。审阅五次代表大会闭幕词，即交萧速记转寄中央秘书处汇编。</p>
<p>四时，赴陵园谒见委员长，报告浙大近状及《晨报》停刊后拟续办《诚报》之经过，并请示应否赴中政会工作。奉谕：不必每天去，处务由朱代秘书长多负责任可也。五时五十分出，至侍从室访慕尹主任，未晤。在第五组略坐，审阅追悼尼玛鄂特索尔讲演稿一篇，即至励志社晚餐，宴罗钧任<span class="ytxt">〔文幹〕</span>及各庚款机关代表也。九时三十分归，贡华来谈。十一时三十分寝。</p>
<p class="bodycontent-text_center">二月十一日　星期二　晴</p>
<p>八时五十分起。昨晚仍未成眠，仅睡五小时，仍多梦。</p>
<p>十时，赴军校参加侍从室会报，决定读书借书办法及运动与早操等事，十一时二十分完毕。又决定本室考绩表，定星期四日汇送主任复核，定星期五日发出。即至钱主任室稍坐，谈本室各事。又至第五组巡视，与李、高、何、傅各秘书略谈组务，并指示各职员工作，十二时三十分归寓。沧波过访，谈京中近事及《晨报》停刊后之善后等事。午餐后，沧波去请杨医官来寓注射药针<span class="kaiti">（福尔赐保命）</span>，以后拟每日为之。</p>
<p>四时去陵园，知本日行政院各部长会谈不举行，即见委座，报告云南龙主席来电等件。适<span class="ytxt">〔北〕</span>平市社会局长雷季<span class="ytxt">〔嗣〕</span>尚君来见，陪同进见，谈华北情形，至为详尽。五时三十分归寓。夜，参考陆军人事法规多种，预备办理考绩之用。十时就寝，头痛，未熟睡。</p>
<p class="bodycontent-text_center">二月十二日　星期三　晴</p>
<p>八时起。</p>
<p>发云南龙主席一电，复一月哿<span class="ytxt">〔二十〕</span>日、敬<span class="ytxt">〔二十四〕</span>日致余之两电，告委座信任甚笃，请勿过虑。八时三十分，赴中央党部访叶<span class="ytxt">〔楚伧〕</span>秘书长。九时，中政会第八次会议通过追认案及特任案多起，以朱庆澜任赈务委员会委员长；并决议复兴公债及铁道建设公债利息一律改为六厘；又加派财政、内政专门委员各一人。十一时二十分散会，即与朱代秘书长骝先至秘书处谈处务，直至十二时三十分归寓。</p>
<p>午后公弢来谈，未及午睡。三时赴中央党部开宪法审议会，到委员及专家共十四人，楚伧先生主席，决定国民大会选举法原则，并约定星期五日先开小组会，草定国民大会组织法原则。五时散会，至佛海家吃面，沧波、<span class="ytxt">〔萨〕</span>孟武、<span class="ytxt">〔梅〕</span>思平同往。六时三十分归寓。高宗武君来访，谈最近外交情形。七时起，办理侍从室五组人员考绩，直至十二时三十分就寝。</p>
<p class="bodycontent-text_center">二月十三日　星期四　晴</p>
<p>昨晚睡眠最不佳，清晨头痛，且倦极，直至九时始起。</p>
<p>复阅侍从室第四组人员考绩表。</p>
<p>本日十时，为各军事机关会报之期，予以病请假未往。</p>
<p>昨日接浙大郭校长来电，报告该校学生十一日晚又开大会，以援助上海被难工人为名，议决停课，出发京沪宣传云云。今晨询教部王<span class="ytxt">〔世杰〕</span>部长，知部中已有严厉电令，且闻今日已上课，遂不另拟办。</p>
<p>接公展兄来电，为传闻政院有令沪市府禁《诚报》出版，以电话询翁<span class="ytxt">〔文灏〕</span>秘书长，称无此事，即电复。</p>
<p>午后小睡一小时，仍未入睡。四时，去陵园向委员长报告：<span class="kaiti">（一）</span>浙大近事；<span class="kaiti">（二）</span>新生活运动二周年纪念文；<span class="kaiti">（三）</span>朱秘书长请假三天；<span class="kaiti">（四）</span>廖速记辞职事。适杜月笙、陈辞修先后往谒，陪同谈话。六时归，顺道访骝先，未值，即回寓。夜头痛甚，未做事。十时洗澡，服安眠药一片半，即就睡，十一时入睡。</p>
<p class="bodycontent-text_center">二月十四日　星期五　晴</p>
<p>晨七时醒，八时起。昨日睡足七小时，今日精神稍好。</p>
<p>十时去军委会侍从室办公，徐秘书道邻来谈，将考绩表再复核一次，送第一处钱主任会核，并与钱主任略谈侍从室编制情形，十二时三十分归寓。</p>
<p>接细儿来书，对会考极忧虑，即复一函安慰之。又接佩箴书，为农贷所事，即复。午后三时，到中央党部参加宪草审议会之小组会，草定国民大会组织法之原则八款，重要者：<span class="kaiti">（一）</span>职权，为通过宪法及依宪法规定选举第一任中央政府公务员；<span class="kaiti">（二）</span>会期，十天至二十天；<span class="kaiti">（三）</span>中执委交国府召集，地点在国府所在地；<span class="kaiti">（四）</span>通过宪草，须由三分二出席，四分三同意等。五时三十分散会归寓，小憩，即至沧波家，适景薇在彼，遂相偕出外散步，约三十分钟而回。沧波留谈至晚饭后去。廖国庥君来，谈将辞侍从室职务。夜十时洗澡，十一时寝，未即入睡。</p>
<p class="bodycontent-text_center">二月十五日　星期六　晴</p>
<p>八时起。昨晚睡眠亦尚良好。</p>
<p>述庭兄来访，谈雷川先生在平近况及彼自身工作问题，兼及教育专门委员会之进行情形。十时，去侍从室，核讲稿二篇，摘呈函电二则，十一时三十分归寓。张彝鼎君报告组务及各同仁参加中政会专委会工作情形，并及内政部计划办理中之县长训练所情况。蒋和畅君亦来报告工作。午后一时，萧乃华君来访，携来委员长与矶谷谈话记录。复阅后即呈核。张子羽偕郭仲和君来访，谈甚久。四时，去陵园官邸小坐，委员长以五时外出散步，予亦遂返侍从室，核讲稿四篇，连上午所核阅者共六篇，均峨嵋军训团所讲。胡巽三君来，略谈。六时归寓，约学素外出散步三十分钟而归。七时五十分，允默挈明、乐两儿由沪来京。夜，萧自诚君<span class="kaiti">（新任侍从室速记）</span>来谈。九时，程远帆君来访，谈约一小时去。十一时三十分就寝。</p>
<p class="bodycontent-text_center">二月十六日　星期日　阴　向午转晴</p>
<p>晨八时三十分起。</p>
<p>今晨本拟偕慕尹主任往飞机场送何芸樵<span class="ytxt">〔键〕</span>动身，以起床太晚未去。</p>
<p>十时，稚鹤来访。十一时，孟海偕洪荆山来访，未晤，摘呈函电三件。</p>
<p>二月十九日，为新生活运动二周年纪念，新运总会请委员长以会长名义发表文字，奉命交余撰拟。此题异常枯燥，无可发挥，以总会拟有草稿，遂就该稿增删修改之，并加前文及结论两段。自午前九时动笔，至午后二时始毕事，交学素誊正送去。</p>
<p>三时偕允默携明、乐两儿出城游览，至陵<span class="ytxt">〔灵〕</span>谷寺阵亡将士墓前，凭吊良久。又参观祭堂及纪念塔，并至志公殿随喜，据守卫队长言，乃前年迁建者。殿内供志公遗骸，有棺木数片，色泽甚古，真伪未可辨也。又至谭<span class="ytxt">〔延闿〕</span>墓及纪念堂观览，五时三十分归寓。夜，实之弟来谈。十时三十分寝。服安眠药。十一时入睡。</p>
<p class="bodycontent-text_center">二月十七日　星期一　阴</p>
<p>六时醒，七时三十分起。</p>
<p>今日以事未赴纪念周，午后宪草会亦未出席。</p>
<p>接官邸电话，约予往谈。八时十分，自寓乘车往，适<span class="ytxt">〔曾〕</span>养甫在客室候见，互道别后情况，养甫慰问备至。八时五十分，委员长出见，将昨拟之稿仍交予修改，重拟语体文，且应叙及新运工作进步之迟缓云云。又嘱余收集人生哲学之材料，交下书籍数种，以作参考。予遂辞出归寓。一时，转约学素去军委会。以该文限期甚促，拟即着手撰拟，乃访者络绎，方之、贡华等先后来谈，又有四组请示诸件，心思为之扰乱，约二小时未成一字，遂归寓午餐，以人生哲学摘要事委托学素为之。午餐后继续起草，心思愈散乱，强自镇抑，终不宁定，三时许始动手，至五时脱稿。既成自视，直不成文字，不及改作，交省吾清缮后送出<span class="kaiti">（夜八时半始送去）</span>。如此简易之工作，尚且勉强，至此，不禁自叹。登床小睡半小时而起。晚饭后闲坐休息，不做事。十时就寝。</p>
<p class="bodycontent-text_center">二月十八日　星期二　雪</p>
<p>七时五十分起。</p>
<p>果夫约至秣陵路晚餐，未往。接四弟函。</p>
<p>八时三十分，到侍从室核办文件。九时，至中央饭店三三五号访余家菊君。余君为湖北黄陂人，国家主义派之健者，此次由鄂来京，系接蒋先生之电召而来。<span class="kaiti">（予向不识余君，观其面貌似二十余岁之青年，实则已三十九岁矣！）</span>略谈约三十分钟，仍回侍从室。十时，举行本室第五八次会报，钱主任赴行政院，余代为主席，举行学术讲演、筹办消防设备等六七案，散会已十一时四十分。摘呈朱电两件，发中央社稿一件。即至官邸请示中政会开会事，适骝先及魏伯聪<span class="ytxt">〔道明〕</span>亦在彼。一时许，蒋先生自外归，决定明日中政会停开。予与伯聪均留彼午饭。译电讯一件。二时三十分归寓小睡，一小时半起来，觉头痛异常，一小时后始愈。发畅卿<span class="ytxt">〔杨永泰〕</span>、甸樵<span class="ytxt">〔晏道刚〕</span>各一函。</p>
<p>夜，王生调甫来访，为作一介绍函，嘱至沪访<span class="ytxt">〔陈〕</span>景韩谋事。阅《大众生活》杂志。十时三十分寝。</p>
<p class="bodycontent-text_center">二月十九日　星期三　雨</p>
<p>八时三十分起。</p>
<p>九时，赴励志社参加新生活运动二周年纪念会，到者首都各界代表约五六百人，魏文官长<span class="ytxt">〔怀〕</span>、叶秘书长、翁秘书长、马市长<span class="ytxt">〔超俊〕</span>等，担任主席团。首由马市长致开会词，蒋会长有极长之演说，以博爱互助为实行新生活之必要条件，历一小时始毕。林主席<span class="ytxt">〔森〕</span>、叶秘书长及冯焕章<span class="ytxt">〔玉祥〕</span>相继致词，至十一时四十分始散会。到侍从室办文电二件，归寓已十二时三十分矣。午后小睡一小时。三时，赴中央党部出席文化事业计划委员会，到会者雪艇<span class="ytxt">〔王世杰〕</span>、淮君、<span class="ytxt">〔傅〕</span>秉常、<span class="ytxt">〔焦〕</span>易堂、保丰及溥侗<span class="kaiti">（西园）</span>与予七人，由果夫主席，议决组织法等六件。四时三十分回寓一转，即至陵园官邸一转，与钱主任谈组务。六时见蒋先生，知无交办之件，遂归晚餐。夜核阅讲稿一篇，并复阅《人生哲学要旨》一篇，系学素初稿，余为足成之，十时三十分完毕。远帆来谈。十一时三十分寝。</p>
<p class="bodycontent-text_center">二月二十日　星期四　微雪　下午晴</p>
<p>昨晚失眠，至一时后始入睡，今晨七时醒，疲甚，睡至九时始起。</p>
<p>十时，赴军委会侍从室办公，核定图书馆开放时间，派金书记汪司书管理之。又核办文电四件。接甸樵来电即复之。十二时委员长招待立法监察考试司法四院同仁于励志社，余往任招待，即在彼午餐，与述庭、绳先二人同席。委员长简单致词，望协力合作，充实政治效能。一时三十分散，即返侍从室，请杨医官打针。校定《人生哲学要旨》之誊清稿，即送汪秘书转呈；并转呈徐庆誉之“苏俄第二五年”一件。四时去陵园官邸，适蒋百里先生在彼，未参加谈话。午后有军事会报，钱主任以为予不必参加，请于委员长，得许可，即出陵园，回车入城，顺道至中央饭店访远帆，未晤。又访余家菊，谈三十分钟，六时归寓晚餐。夜阅谢扶雅《人格教育论》，摘其要点。秋阳自沪来谈。十一时三十分寝。</p>
<p class="bodycontent-text_center">二月二十一日　星期五　晴　下午雨</p>
<p>七时五十分起。核办文电三件。</p>
<p>继续摘述人生哲学讲演材料，至十时去陵园官邸。今日为普通会客之期，到者甚多，有蘧孙、仲公、子宽、□□、□□、远帆及竺藕舫君亦往见。予与藕舫同时进见，蒋先生以浙大校长事征藕舫同意，藕舫谦辞，结果允考虑后答复。十二时二十分归寓午餐。</p>
<p>午后，誊清上午所拟之讲演材料，三时五十分完毕。即去陵园参加行政院各部长会谈，到<span class="ytxt">〔者〕</span>内、外、交、教、实、铁各部长及翁秘书长、蒋政务处长<span class="ytxt">〔廷黻〕</span>。张外长<span class="ytxt">〔群〕</span>报告日本态度及日俄纠纷与华北问题甚详。五时三十分，许大使<span class="ytxt">〔世英〕</span>来见。予以楚伧之约先退，即至中央党部参加宪法案谈话会，由楚伧备餐，到者秉常、佛性、德生、益生、孟武、思平、<span class="ytxt">〔邵〕</span>元冲、<span class="ytxt">〔王〕</span>陆一、景薇、景涛、铸秋<span class="ytxt">〔端木恺〕</span>诸君，唯寒操未到。餐毕，商谈修正手续，结果决定以一星期之时间，再详细研究。十时散，即归寓。十一时三十分寝。</p>
<p class="bodycontent-text_center">二月二十二日　星期六　下雪　午后雨</p>
<p>八时三十分起。</p>
<p>盥洗毕，即去陵园见蒋先生，报告《诚报》及谭常恺请撤销惩戒处分事。蒋先生以近日事繁，对午后首都讲演会之讲演未及预备，拟请教部王部长作第一回讲演，而彼改在第二回讲演。十时由陵园出，即至教部与王部长接洽，顺便谈浙大近状。十一时辞出，归寓午餐。秋阳来谈，拟设福润呢号于上海，予力赞其成。午后致公展一电，告《诚报》事已报告蒋先生，准许三月一日出版。又拟复陈公侠<span class="ytxt">〔仪〕</span>一电。以昨睡不佳，午后殊疲倦，小睡一小时，遂未参加首都讲演会。傍晚，核办文电工件，阅行政院文件五件。六时去中央饭店访魏伯桢先生，七时同至广东酒家晚餐，由方之做东，到者味辛<span class="ytxt">〔姚琮〕</span>、霁邨、枕琴、丕华诸君。九时餐毕回寓。十一时寝。</p>
<p class="bodycontent-text_center">二月二十三日　星期日　阴雨</p>
<p>九时四十分起。</p>
<p>昨晚睡眠极不畅，今日觉头痛异常。</p>
<p>十时三十分，携乐儿往佛海家，<span class="ytxt">〔高〕</span>凌百、公弢均来谈。十二时二十分，接陵园电话，即往见委员长，坐待一时四十分钟始出见，为《诚报》事，嘱即函公展停止进行，对公展颇多责备语，当有先入之言。三时回寓，适壮弟来访，谈许久去。五时小睡一小时。晚饭后，为公展事往与佛海谈商，拟约<span class="ytxt">〔张〕</span>道藩共商，适不在家，作致公展函，托秋阳携沪。又致果夫函。服药。十时就寝，十一时三十分入睡。</p>
<p class="bodycontent-text_center">二月二十四日　星期一　晴朗</p>
<p>七时十五分起。</p>
<p>八时参加侍从室纪念周，由张秘书作学术讲演。上午，在侍从室核办文电五六件，葛武棨、邱开基、傅无退来谈，十一时四十分回寓午餐。午后二时，道藩来谈，告以公展受责事，备致慨叹。道藩并为余述赴沪各校讲演情形甚详，对《诚报》事决俟展到京，再商善后。四时，去陵园官邸与李仙根<span class="kaiti">（蟠）</span>谈粤事。陪楚伧同见委座，谈党务，又报告沪事。六时归寓。夜，许君武来谈，为作一函致蒋<span class="ytxt">〔作宾〕</span>部长。又致晓沧一函。十一时寝。</p>
<p class="bodycontent-text_center">二月二十五日　星期二　大雪</p>
<p>八时许起。昨晚未熟睡，今日又感疲倦。</p>
<p>气候突变，严寒天阴而下大雪，竟日飘霏，道上积雪，几不可行。</p>
<p>八时十五分，去军委会召集第五组各秘书开谈话会，商五组工作事项。余沥述第五组之主要目的在搜集材料备委员长索阅，或呈送参考，我等决不可自视为有若干经纶。要知秘书居于辅佐地位，故工作不在上条陈供意见，而在留心搜集一切问题之材料，选择归纳，附具结论以贡献于委员长。请大家本此意，自述愿任何项工作。讨论良久，无结果，定星期五再谈。十时，开侍从室会议，决议体育会等案六件。会毕，五组各秘书来，对待遇有所请求，却之。指定葛秘书担任编选委座言论之工作。核办文电三件。十二时三十分，往见委员长。二时回寓午餐。午后，小睡一小时三十分。夜，刘献捷兄来谈，亦愿入五组。献捷，刘主席镇华之公子也。以五组不需人，婉却之。服药。十时就寝。</p>
<p class="bodycontent-text_center">二月二十六日　星期三　晴</p>
<p>七时五十分起。</p>
<p>八时三十分，赴中央党部出席中政会。与雨岩<span class="ytxt">〔蒋作宾〕</span>、达诠<span class="ytxt">〔吴鼎昌〕</span>两部长谈，季陶先生亦到会。两月不见，劳闻甚殷挚。本日到会者甚多，许汝为<span class="ytxt">〔崇智〕</span>亦出席。九时开会，通过关于铁道要案一件，关于国民储蓄案一件，余例案十余件。会散后，蒋先生约汝为及李君佩<span class="ytxt">〔文范〕</span>作一小时许之谈话。余与果夫等谈《诚报》事；与希孔<span class="ytxt">〔方治〕</span>谈上海所谓文化界救国会等之辩证书事。十二时三十分返寓午餐。</p>
<p>午后小睡一小时。三时，往中央饭店访魏伯桢、方青儒。四时去陵园，适李子宽、徐恩曾及<span class="ytxt">〔刘〕</span>健群、道藩在彼候见，均与略谈。由钱主任处得消息，知日本今晨五时许发生大政变，第一师团分占各大臣之官舍及内阁等处，首相冈田、内阁大臣斋藤、教育总监渡边，均被杀，藏相高桥受伤。五时，见委员长，略谈退。六时，应萧君青萍<span class="ytxt">〔铮〕</span>约，赴浣花晚餐，<span class="ytxt">〔陈〕</span>霭士、枕琴、养甫、青儒、蟠云、<span class="ytxt">〔叶〕</span>溯中及浙专员数人同席。九时许归寓，作函二缄。十时就寝。</p>
<p class="bodycontent-text_center">二月二十七日　星期四　阴</p>
<p>晨甚倦，八时三十分始起。</p>
<p>核办文电四件，代拟函稿一件。</p>
<p>拟宪兵学校训词一件。宪兵学校原为宪兵讲习所，最近改组为学校，定三月一日开学，由委员长兼任校长。校中请拟训词，制于壁间，用作箴铭。钱慕尹主任以为宜作铭词式，余不擅韵语，构制甚费力，勉强缀辑成二十四语，自信于委员长训练宪兵之意义尚能大体切合也。午后，道藩来谈约两小时，沧波来谈宪法，均三时始去。四时往陵园，无事即回。接大哥自杭发书，对余近体极致思念，手足之情溢于词表，读竟慨然久之。附来邑志例目及为蒋伯诚之父所作传，即函送伯诚，托沧波转去。孟潇<span class="ytxt">〔唐生智〕</span>总监等约晚餐于交通官舍，以倦甚未赴。近来愈以酬应耗时为苦，拟一概辞谢之。夜，公弢来谈，九时三十分去。十一时寝。</p>
<p class="bodycontent-text_center">二月二十八日　星期五　阴寒</p>
<p>七时四十五分起。</p>
<p>午后复公展电，告不能去沪，并作一函，交闻君带去，明日新民公司开会也。</p>
<p>八时去侍从室，核办文电三件。九时，约五组秘书八人开第二次谈话会，决定分配职务如下：<span class="kaiti">（一）</span>搜集及研究者：贡华政治；道邻法制；毓九对日问题；晶垒苏俄问题；彝鼎英美；庆誉文化；方理经济；无退建设及工业。<span class="kaiti">（二）</span>译件：俄文晶垒；德文道邻；法文方理；日文毓九，傅罗协助之；英文彝鼎及庆誉。又决定每周开会一次，定星期四十时五十分。会毕，核阅讲稿一件。十一时三十分，勉庐先生<span class="ytxt">〔毛思诚〕</span>来访，约方之同至中央饭店，并约伯桢同赴陵园午餐，同席者大城梁式堂<span class="kaiti">（建章）</span>、蒙古白巨川<span class="kaiti">（云梯）</span>及彭、陶两次长，谷、吴诸委员。二时餐毕，回侍从室，核阅讲稿两篇，三时回寓。四时再往陵园，知今日各部会报停止举行，陪同委员长接见来宾方定中、吕咸、孙维栋、魏道明、陈良等二十余人，六时始毕。委员长交下整理件两大辑，遂归寓。晚饭后觉疲极，且感伤风。八时五十分就寝。</p>
<p class="bodycontent-text_center">二月二十九日　星期六　晴</p>
<p>晨七时起。</p>
<p>处理文电四件，复大哥一函。接启煦函、四弟函。</p>
<p>九时赴教育部，出席特种教育委员会，到会者<span class="ytxt">〔陈〕</span>果夫、耿光<span class="ytxt">〔杨杰〕</span>、<span class="ytxt">〔周〕</span>佛海、<span class="ytxt">〔张〕</span>厉生、许崇清、徐培根、贺君山<span class="ytxt">〔衷寒〕</span>、杜心如、金宝善及教部司科长多人，王<span class="ytxt">〔世杰〕</span>部长主席，通过议案五件；初读后保留至下届再议者三件。十二时五十分散会，归寓午餐已一时余矣。审阅委员长昨日发下之件。</p>
<p>三时三十分，赴陵园一转，奉谕往约戴<span class="ytxt">〔传贤〕</span>先生出席金陵大学首都讲演会，到会者首都各大学师生及中学教职员约一千一百人，蒋先生、戴先生均有讲演，五时三十分散会，即回寓。齐铁生<span class="ytxt">〔世英〕</span>君来访，谈四十分钟而去。晚饭后挈明儿往中央饭店理发，遣明儿先归，予顺便往访铭三<span class="ytxt">〔蒋鼎文〕</span>，不遇，至伯桢处坐谈四十分钟而归。十一时就寝。</p>
<p class="lk">（《传记文学》第五十五卷第四期—第五期）</p>
</body>
</html>