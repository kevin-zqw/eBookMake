<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送封太守</title>
  <link href="../Styles/style0001.css" rel="stylesheet" type="text/css"/>
</head>
<body id="667493">
  <h2 class="tpl-185-title-2">送封太守</h2>

  <p class="poem-center-first">忽解羊头削，聊驰熊轼整<sup>①</sup>。</p>

  <p class="poem-center">扬舲发夏口，按节向吴门。</p>

  <p class="poem-center">帆映丹阳郭，枫攒赤岸村<sup>②</sup>。</p>

  <p class="poem-center-last">百城多候吏，露冕一何尊。</p>

  <p class="bodytext-zh">【校】</p>

  <p class="bodytext">①轼，顾元纬本、凌本俱作“首”。</p>

  <p class="bodytext">②攒，一作“藏”。</p>

  <p class="bodytext-zh">【注】</p>

  <p class="bodytext"><b>羊头削：</b>《淮南子》：“羊头之销。”许慎注：“销，生铁也。”高诱注：“羊头之销，白羊子刀也。”</p>

  <p class="bodytext"><b>熊轼</b><img alt="" class="normal-img-h1" src="../Images/image00351.jpeg"/>：《后汉书·舆服志》：“公、列侯安车，朱斑轮，倚鹿较，伏熊轼，皂缯盖，黑幡，右<b>墎</b>。”颜师古《汉书》注：“伏熊轼者，车前横轼为伏熊之形也。”《广韵》：“<b>整</b>，车大箱也。”</p>

  <p class="bodytext"><b>扬舲：</b>谢朓诗：“扬舲浮大川。”《玉篇》：“舲，小船屋也。”《韵会》：“舲，舟也。一曰舟有窗者。”</p>

  <p class="bodytext"><b>丹阳：</b>《元和郡县志》：“丹阳郡故城在润洲上元县东南五里。”</p>

  <p class="bodytext"><b>赤岸：</b>《太平寰宇记》：“扬州六合县有赤岸山。《南兖州记》云：‘瓜步山东五里有赤岸，南临江中。’按，罗君章云‘赤岸若朝霞’即此类也。涛水自海入江，冲激六七百里，至此岸侧，其势始衰。郭景纯《江赋》云‘鼓洪涛于赤岸’，即此也。”《方舆胜览》：“真州有赤岸山，其山岩与江岸数里，土色皆赤。”</p>
</body>
</html>