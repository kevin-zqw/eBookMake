<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>平戎辞二首</title>
  <link href="../Styles/style0001.css" rel="stylesheet" type="text/css"/>
</head>
<body id="1275538">
  <h2 class="tpl-185-title-2">平戎辞二首<sup>①</sup></h2>

  <h3 class="text-title-3-c" id="AUTO_ID_124">其一</h3>

  <p class="poem-center-first">太白秋高助汉兵<sup>②</sup>，<br/>
  长风夜卷虏尘清。</p>

  <p class="poem-center-last">男儿解却腰间剑，<br/>
  喜见从王道化平<sup>③</sup>。</p>

  <p class="bodytext-zh">【校】</p>

  <p class="bodytext">①顾元纬本、凌本俱载此首，作“平戎辞”，《万首唐人绝句》作王涯诗，《唐诗纪事》前首作王涯诗，后首作张仲素诗。</p>

  <p class="bodytext">②汉，顾元纬本、《万首唐人绝句》俱作“后”，《唐诗纪事》作“发”。</p>

  <p class="bodytext">③从，《乐府诗集》作“君”。</p>

  <h3 class="text-title-3-c" id="AUTO_ID_125">其二</h3>

  <p class="poem-center-first">卷斾生风喜气新，</p>

  <p class="poem-center">早持龙节静边尘。</p>

  <p class="poem-center">汉家天子图麟阁，</p>

  <p class="poem-center-last">身是当今第一人。</p>

  <p class="bodytext-zh">【注】</p>

  <p class="bodytext"><b>龙节：</b>《唐书》：“大将出，赐旌以颛赏，节以颛杀。旌以绛帛五丈，粉画虎；有铜龙一，首缠绯旛，紫缣为袋，油囊为表。节，悬画木盘三，相去数寸，隅垂赤麻，馀与旌同。”</p>

  <p class="bodytext"><b>麟阁：</b>《汉书》：“甘露三年，单于始入朝。上思股肱之美，乃图画其人于麒麟阁。法其形貌，署其官爵、姓名。惟霍光不名，曰大司马大将军博陆侯姓霍氏。次曰卫将军富平侯张安世，次曰车骑将军龙额侯韩增，次曰后将军营平侯赵充国，次曰丞相高平侯魏相，次曰丞相博阳侯丙吉，次曰御史大夫建平侯杜延年，次曰宗正阳城侯刘德，次曰少府梁丘贺，次曰太子太傅萧望之，次曰典属国苏武。皆有功德，知名当世。是以表而扬之，以著中兴辅佐，列于方叔、召虎、仲山甫焉。”张晏注：“武帝获麒麟时，作此阁。图画其像于阁，遂以为名。”师古曰：“《汉宫阁疏名》云：‘萧何造。’”</p>
</body>
</html>