<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>辋川别业</title>
  <link href="../Styles/style0001.css" rel="stylesheet" type="text/css"/>
</head>
<body id="890466">
  <h2 class="tpl-185-title-2">辋川别业</h2>

  <p class="poem-center-first">不到东山向一年，</p>

  <p class="poem-center">归来才及种春田。</p>

  <p class="poem-center">雨中草色绿堪染，<br/>
  水上桃花红欲然<sup>①</sup>。</p>

  <p class="poem-center">优娄比丘经论学，</p>

  <p class="poem-center">伛偻丈人乡里贤。</p>

  <p class="poem-center">披衣倒屣且相见，</p>

  <p class="poem-center-last">相欢语笑衡门前。</p>

  <p class="bodytext-zh">【校】</p>

  <p class="bodytext">①欲，刘本作“亦”。</p>

  <p class="bodytext-zh">【注】</p>

  <p class="bodytext"><b>欲然：</b>梁元帝诗：“杯间花欲然，竹径露初圆。”</p>

  <p class="bodytext"><b>优娄比丘：</b>佛之弟子有优楼频螺迦叶，梵语“优楼频螺”汉翻“木瓜癃”，以胸前有癃如木瓜故也。《释氏要览》：“梵语云：比丘，秦言乞士，谓上于诸佛乞法，资益慧命，下于施主乞食，资益色身。”</p>

  <p class="bodytext"><b>经论：</b>释氏以佛所说者为经，菩萨所言者为律，声闻所著者为论。</p>

  <p class="bodytext"><b>伛偻丈人：</b>《庄子》：“仲尼适楚，出于林中，见痀偻者承蜩，犹掇之也。仲尼曰：‘子巧乎？有道邪？’曰：‘我有道也。五六月累丸，二而不坠，则失者锱铢；累三而不坠，则失者十一；累五不坠，犹掇之也。吾处身也若厥株拘，吾执臂也若槁木之枝。虽天地之大，万物之多，而惟蜩翼之知。吾不反不侧，不以万物易蜩之翼，何为而不得！’孔子顾谓弟子曰：‘用志不分，乃凝于神，其痀偻丈人之谓乎！’”</p>

  <p class="bodytext"><b>倒屣：</b>《魏志》：“王粲徙长安，左中郎将蔡邕见而奇之。时邕才学显著，贵重朝廷，常车骑填巷，宾客盈坐。闻粲在门，倒屣迎之。”</p>
</body>
</html>