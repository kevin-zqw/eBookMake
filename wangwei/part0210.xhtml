<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>早朝</title>
  <link href="../Styles/style0001.css" rel="stylesheet" type="text/css"/>
</head>
<body id="775154">
  <h2 class="tpl-185-title-2">早朝</h2>

  <p class="poem-center-first">柳暗百花明，春深五凤城。</p>

  <p class="poem-center">城乌睥睨晓<sup>①</sup>，宫井辘轳声。</p>

  <p class="poem-center">方朔金门侍<sup>②</sup>，班姬玉辇迎。</p>

  <p class="poem-center-last">仍闻遣方士，东海访蓬瀛。</p>

  <p class="bodytext-zh">【校】</p>

  <p class="bodytext">①乌，《文苑英华》作“鸦”。</p>

  <p class="bodytext">②侍，《文苑英华》作“召”。</p>

  <p class="bodytext-zh">【注】</p>

  <p class="bodytext"><b>睥睨：</b>《释名》：“城上垣曰睥睨。”《广雅》：“睥睨，女墙也。”</p>

  <p class="bodytext"><b>辘轳：</b>《韵会》：“辘轳，井上汲水木。”</p>

  <p class="bodytext"><b>方朔：</b>《汉书》：“东方朔待诏金马门，稍得亲近。”</p>

  <p class="bodytext"><b>班姬：</b>《汉书》：“成帝游于后庭，欲与班婕妤同辇载，婕妤辞。”</p>

  <p class="bodytext"><b>玉辇：</b>潘岳《籍田赋》：“天子乃御玉辇。”</p>

  <p class="bodytext"><b>方士：</b>《史记·封禅书》：“天子使方士入海，求蓬莱安期生之属。”</p>

  <p class="bodytext"><b>蓬瀛：</b>《列子》：“渤海之东不知几亿万里，有大壑焉，实惟无底之谷，其下无底，名曰归墟。八纮九野之水，天汉之流，莫不注之，而无增无减焉。其中有五山焉：一曰岱舆，二曰员峤，三曰方壶，四曰瀛洲，五曰蓬莱。其山高下周旋三万里，其顶平处九千里。山之中间相去七万里，以为邻居焉。其上台观皆金玉，其上禽兽皆纯缟。珠玕之树皆丛生，华实皆有滋味，食之皆不老不死。所居之人皆仙圣之种，一日一夕飞相往来者，不可数焉。”</p>
</body>
</html>