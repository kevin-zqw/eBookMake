<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>过太乙观贾生房</title>
  <link href="../Styles/style0001.css" rel="stylesheet" type="text/css"/>
</head>
<body id="1227882">
  <h2 class="tpl-185-title-2">过太乙观贾生房<sup>①</sup></h2>

  <p class="poem-center-first">昔余栖遁日，之子烟霞邻。</p>

  <p class="poem-center">共携松叶酒，俱恙竹皮巾。</p>

  <p class="poem-center">攀林遍云洞<sup>②</sup>，采药无冬春。</p>

  <p class="poem-center">谬以道门子，征为骖御臣。</p>

  <p class="poem-center">常恐丹液就，先我紫阳宾。</p>

  <p class="poem-center">夭促万涂尽，哀伤百虑新。</p>

  <p class="poem-center">迹峻不容俗，才多反累真。</p>

  <p class="poem-center-last">泣对双泉水，还山无主人。</p>

  <p class="bodytext-zh">【校】</p>

  <p class="bodytext">①顾元纬《外编》及凌本俱录此首，《文苑英华》亦作王维诗。</p>

  <p class="bodytext">②云，一作“岩”。</p>

  <p class="bodytext-zh">【注】</p>

  <p class="bodytext"><b>松叶酒：</b>庾肩吾诗：“方欣松叶酒，自和游仙吟。”王绩诗：“春酿煎松叶，秋杯浸菊花。”</p>

  <p class="bodytext"><b>竹皮巾：</b>《汉书》：“高帝为亭长，乃以竹皮为冠。”韦昭曰：“竹皮，竹筠也。今南夷取竹幼时，绩以为帐。”师古注：“竹皮，笋皮。谓笋上所解之箨耳，非竹筠也。今人亦往往为笋皮巾，古之遗制也。”王绩诗：“横裁桑节杖，直剪竹皮巾。”</p>

  <p class="bodytext"><b>丹液：</b>《汉武内传》：“其次药有九丹金液，子得服之，白日升天。此飞仙之所服，地仙之所见也。”</p>

  <p class="bodytext"><b>紫阳宾：</b>周氏《冥通记》：“第一紫阳左真人，治葛衍山，周君。第二紫阳右真人，治嶓冢山，王君。”</p>
</body>
</html>