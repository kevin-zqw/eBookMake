<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>沈十四拾遗新竹生读经处同诸公之作</title>
  <link href="../Styles/style0001.css" rel="stylesheet" type="text/css"/>
</head>
<body id="987239">
  <h2 class="tpl-185-title-2">沈十四拾遗新竹生读经处同诸公之作</h2>

  <p class="poem-center-first">闲居日清静，修竹自檀栾<sup>①</sup>。</p>

  <p class="poem-center">嫩节留馀箨，新丛出旧栏。</p>

  <p class="poem-center">细枝风响乱，疏影月光寒。</p>

  <p class="poem-center">乐府裁龙笛，渔家伐钓竿。</p>

  <p class="poem-center-last">何如道门里，青翠拂仙坛。</p>

  <p class="bodytext-zh">【校】</p>

  <p class="bodytext">①自，《文苑英华》作“复”。</p>

  <p class="bodytext-zh">【注】</p>

  <p class="bodytext"><b>檀栾：</b>枚乘《兔园赋》：“修竹檀栾，夹池水。”谢朓诗：“檀栾映修竹。”吕延济注：“檀栾，竹美貌。”</p>

  <p class="bodytext"><b>龙笛：</b>虞世南《琵琶赋》：“凤箫辍吹，龙笛韬吟。”</p>

  <p class="bodytext"><b>仙坛：</b>《永嘉记》：“阳屿有仙石山，顶上有平石，方十馀丈，名仙坛。坛陬辄有一䈥竹，凡有四竹，葳蕤青翠，风来动音，自成宫商。石上净洁，初无粗箨，相传云，曾有却粒者于此羽化，故谓之仙石。”阴铿诗：“夹池一丛竹，青翠不惊寒。湘川染别泪，衡岭拂仙坛。”</p>
</body>
</html>