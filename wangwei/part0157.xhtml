<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>过感化寺昙兴上人山院</title>
  <link href="../Styles/style0001.css" rel="stylesheet" type="text/css"/>
</head>
<body id="645767">
  <h2 class="tpl-185-title-2">过感化寺昙兴上人山院<sup>①</sup></h2>

  <p class="poem-center-first">暮持筇竹杖，相待虎溪头。</p>

  <p class="poem-center">催客闻山响，归房逐水流。</p>

  <p class="poem-center">野花丛发好，谷鸟一声幽。</p>

  <p class="poem-center-last">夜坐空林寂<sup>②</sup>，松风直似秋。</p>

  <p class="bodytext-zh">【校】</p>

  <p class="bodytext">①感化寺，《文苑英华》作“化感寺”。</p>

  <p class="bodytext">②林，顾可久本作“村”。</p>

  <p class="bodytext-zh">【注】</p>

  <p class="bodytext"><b>感化寺：</b>按刘昫《唐书·方伎传》：感化寺在蓝田。</p>

  <p class="bodytext"><b>虎溪：</b>《莲社高贤传》：“远法师居东林，其处流泉匝寺，下入于溪。师每送客过此，辄有虎号鸣，因名虎溪。后送客，未尝过，独陶渊明、陆修静至，语道契合，不觉过溪，因相与大笑。”《太平寰宇记》：“庐山有虎溪桥，远大师送客不过此桥。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">不远灞陵边，安居向十年。</p>

  <p class="poem-center">入门穿竹径，留客听山泉。</p>

  <p class="poem-center">鸟啭深林里，心闲落照前。</p>

  <p class="poem-center-last">浮名竟何益，从此愿栖禅。</p>

  <p class="bodytext-zh">【注】</p>

  <p class="bodytext"><b>灞陵：</b>《长安志》：“灞陵故城在万年县东北二十五里灞水之东。《十三州志》曰：‘灞陵，秦襄王所筑芷阳也。汉文帝更名霸陵。莽曰水革。’《郡国志》曰：‘在通化门东二十里。秦襄王葬于其坂，谓之霸上。其城即秦穆公所筑。汉王元年十月，至霸上，子婴降。文帝后六年，宗正刘礼为将军，次霸上，文帝后葬其地，谓之霸陵，因为县。’晋改为霸城。后周建德二年省。”</p>
</body>
</html>