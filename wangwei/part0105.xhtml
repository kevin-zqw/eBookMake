<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>青雀歌</title>
  <link href="../Styles/style0001.css" rel="stylesheet" type="text/css"/>
</head>
<body id="480943">
  <h2 class="tpl-185-title-2">青雀歌</h2>

  <p class="poem-center-first">青雀翅羽短，<br/>
  未能远食玉山禾。</p>

  <p class="poem-center">犹胜黄雀争上下，</p>

  <p class="poem-center-last">唧唧空仓复若何。</p>

  <p class="bodytext-zh">【注】</p>

  <p class="bodytext"><b>青雀：</b>《尔雅》：“桑扈窃脂。”郭璞注：“俗谓之青雀，觜曲，食肉，好盗脂膏，因名云。”</p>

  <p class="bodytext"><b>玉山禾：</b>鲍照《空城雀》诗：“诚不及青鸟，远食玉山禾。”</p>

  <p class="bodytext"><b>空仓：</b>庾信诗：“饥噪空仓雀，寒惊懒妇机。”</p>

  <h4 class="text-title-4">同咏</h4>

  <p class="author-r">卢象</p>

  <p class="poem-center-first">啾啾青雀儿，<br/>
  飞来飞去仰天池。</p>

  <p class="poem-center">逍遥饮啄安涯分，</p>

  <p class="poem-center-last">何假扶揺九万为。</p>

  <p class="bodytext-zh">【注】</p>

  <p class="bodytext"><b>扶摇：</b>《庄子》：“穷发之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若太山，翼若垂天之云，抟扶摇羊角而上者九万里，绝云气，负青天，然后图南。”陆德明注：“司马彪云：上行风谓之扶摇。”《尔雅》云：“扶摇谓之飙。”郭璞云：“暴风从下上也。”</p>

  <h4 class="text-title-4">同咏</h4>

  <p class="author-r">王缙</p>

  <p class="poem-center-first">林间青雀儿，<br/>
  来往翩翩绕一枝。</p>

  <p class="poem-center">莫言不解衔环报，</p>

  <p class="poem-center-last">但问君恩今若为。</p>

  <p class="bodytext-zh">【注】</p>

  <p class="bodytext"><b>衔环：</b>《续齐谐记》：“弘农杨宝性慈爱。年九岁，至华阴山，见一黄雀为鸱枭所搏，堕逐树下，伤瘢甚多，宛转复为蝼蚁所困。宝怀之以归，置诸梁上，夜闻啼声甚切，亲自照视，为蚊所啮，乃移置巾箱中，啖以黄花。逮十馀日，毛羽成，飞翔朝去，暮来宿巾箱中，如此积年。忽与群雀俱来，哀鸣绕堂，数日乃去。是夕，宝三更读书，有黄衣童子曰：‘我王母使者，昔使蓬莱，为鸱枭所搏，蒙君之仁爱见救，今当受使南海。’别以四玉环与之，曰：‘令君子孙洁白，且从登三公事，如此环矣。’宝之孝大闻天下，名位日隆。子震，震生秉，秉生彪，四世三公。”</p>

  <h4 class="text-title-4">同咏</h4>

  <p class="author-r">崔兴宗</p>

  <p class="poem-center-first">青扈绕青林，<br/>
  翩翾陋体一微禽。</p>

  <p class="poem-center-last">不应常在藩篱下，<br/>
  他日凌云谁见心？</p>

  <p class="bodytext-zh">【注】</p>

  <p class="bodytext"><b>青扈：</b>谢朓诗：“青扈飞不碍，黄口得相窥。”</p>

  <p class="bodytext"><b>翩翾：</b>张华《鹪鹩赋》：“育翩翾之陋体兮，无玄黄以自贵。”刘良注：“翩翾，小飞貌。”</p>

  <p class="bodytext"><b>藩篱：</b>张华《鹪鹩赋》：“生于蒿莱之间，长于藩篱之下。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">动息自适性，<br/>
  不曾妄与燕雀群。</p>

  <p class="poem-center">幸忝鸳鸾早相识，</p>

  <p class="poem-center-last">何时提携致青云。</p>

  <p class="bodytext-zh">【注】</p>

  <p class="bodytext"><b>燕雀群：</b>《史记》：“凤凰不与燕雀为群。”</p>
</body>
</html>