<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送刘司直赴安西</title>
  <link href="../Styles/style0001.css" rel="stylesheet" type="text/css"/>
</head>
<body id="701000">
  <h2 class="tpl-185-title-2">送刘司直赴安西</h2>

  <p class="poem-center-first">绝域阳关道，胡烟与塞尘<sup>①</sup>。</p>

  <p class="poem-center">三春时有雁，万里少行人。</p>

  <p class="poem-center">苜蓿随天马，蒲桃逐汉臣<sup>②</sup>。</p>

  <p class="poem-center-last">当令外国惧，不敢觅和亲。</p>

  <p class="bodytext-zh">【校】</p>

  <p class="bodytext">①烟，顾元纬本、凌本、《文苑英华》、《唐诗品汇》俱作“沙”。</p>

  <p class="bodytext">②汉，凌本作“使”。</p>

  <p class="bodytext-zh">【注】</p>

  <p class="bodytext"><b>司直：</b>《唐书·百官志》：大理寺有司直六人，从六品上。</p>

  <p class="bodytext"><b>安西：</b>《杜氏通典》：“安西都护府本龟兹国也。大唐明庆中置，东接焉耆，西连疏勒，南邻吐蕃，北拒突厥。”</p>

  <p class="bodytext"><b>绝域：</b>《汉书·陈汤传》：“讨绝域不羁之君，系万里难制之虏。”</p>

  <p class="bodytext"><b>苜蓿：</b>《史记》：“大宛左右以蒲桃为酒，富人藏酒至万馀石，久者十数岁不败。俗嗜酒，马嗜苜蓿。汉使取其实来，于是天子始种苜蓿、蒲桃肥饶地。及天马多，外国使来众，则离宫别馆旁尽种蒲桃、苜蓿极望。”</p>

  <p class="bodytext"><b>天马：</b>《史记》：“初，天子发书《易》，云：‘神马当从西北来。’得乌孙马好，名曰‘天马’。及得大宛汗血马，益壮，更名乌孙马曰‘西极’，名大宛马曰‘天马’云。”</p>
</body>
</html>