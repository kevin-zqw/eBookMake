<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>济州过赵叟家宴</title>
  <link href="../Styles/style0001.css" rel="stylesheet" type="text/css"/>
</head>
<body id="1014206">
  <h2 class="tpl-185-title-2">济州过赵叟家宴</h2>

  <p class="poem-center-first">虽与人境接，闭门成隐居。</p>

  <p class="poem-center">道言庄叟事，儒行鲁人馀。</p>

  <p class="poem-center">深巷斜晖静，闲门高柳疏。</p>

  <p class="poem-center">荷锄修药圃，散帙曝农书。</p>

  <p class="poem-center">上客揺芳翰，中厨馈野蔬。</p>

  <p class="poem-center-last">夫君第高饮，景晏出林闾。</p>

  <p class="bodytext-zh">【注】</p>

  <p class="bodytext"><b>【原注】</b>公左降济州司仓参军时作。</p>

  <p class="bodytext"><b>道言：</b>《南史·顾欢传》：“佛言华而引，道言实而抑。”</p>

  <p class="bodytext"><b>庄叟：</b>《北史·萧大圜传》：“沽酪牧羊，协潘生之志；畜鸡种黍，应庄叟之言。”</p>

  <p class="bodytext"><b>儒行：</b>《礼记》：“哀公曰：‘敢问儒行？’”</p>

  <p class="bodytext"><b>散帙：</b>谢灵运诗：“散帙问所知。”刘良注：“散帙，谓开书帙也。”《说文》：“帙，书衣也。”</p>

  <p class="bodytext"><b>林闾：</b>颜延年诗：“林闾时晏开。”李善注：“《尔雅》曰：‘野外谓之林。’郑玄《周礼》注云：‘闾，里门也。’”</p>
</body>
</html>