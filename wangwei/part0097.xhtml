<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>杂诗</title>
  <link href="../Styles/style0001.css" rel="stylesheet" type="text/css"/>
</head>
<body id="461169">
  <h2 class="tpl-185-title-2">杂诗</h2>

  <p class="poem-center-first">朝因折杨柳，相见洛城隅<sup>①</sup>。</p>

  <p class="poem-center">楚国无如妾，秦家自有夫。</p>

  <p class="poem-center">对人传玉腕<sup>②</sup>，映竹解罗襦<sup>③</sup>。</p>

  <p class="poem-center">人见东方骑，皆言夫婿殊。</p>

  <p class="poem-center-last">持谢金吾子，烦君提玉壶。</p>

  <p class="bodytext-zh">【校】</p>

  <p class="bodytext">①城，凌本作“阳”，误。</p>

  <p class="bodytext">②腕，一作“椀”。</p>

  <p class="bodytext">③竹，诸本皆作“烛”。</p>

  <p class="bodytext-zh">【注】</p>

  <p class="bodytext"><b>秦家：</b>《陌上桑古辞》：“使君从南来，五马立踟蹰。使君遣吏往，问是谁家姝。秦氏有好女，自名为罗敷。使君谢罗敷，宁可共载否？罗敷前置词，使君一何愚。使君自有妇，罗敷自有夫。”</p>

  <p class="bodytext"><b>玉腕：</b>梁简文帝诗：“簟文生玉腕，香汗浸红纱。”</p>

  <p class="bodytext"><b>罗襦：</b>《史记》：“罗襦襟解，微闻芗泽。”谢朓诗：“轻歌急绮带，含笑解罗襦。”</p>

  <p class="bodytext"><b>东方骑：</b>《陌上桑古辞》：“东方千馀骑，夫婿居上头。坐中数千人，皆言夫婿殊。”</p>

  <p class="bodytext"><b>金吾子：</b>辛延年《羽林郎》诗：“不意金吾子，娉婷过我庐。银鞍何煜爚，翠盖空踟蹰。就我求清酒，丝绳提玉壶。贻我青铜镜，结我红罗裾。不惜红罗裂，何论轻贱躯。男儿爱后妇，女子重前夫。人生有新故，贵贱不相逾。多谢金吾子，私爱徒区区。”</p>
</body>
</html>