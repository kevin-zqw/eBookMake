<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>春日上方即事</title>
  <link href="../Styles/style0001.css" rel="stylesheet" type="text/css"/>
</head>
<body id="751016">
  <h2 class="tpl-185-title-2">春日上方即事<sup>①</sup></h2>

  <p class="poem-center-first">好读《高僧传》，时看辟谷方。</p>

  <p class="poem-center">鸠形将刻杖，龟壳用支床。</p>

  <p class="poem-center">柳色春山映，梨花夕鸟藏<sup>②</sup>。</p>

  <p class="poem-center-last">北窗桃李下，闲坐但焚香<sup>③</sup>。</p>

  <p class="bodytext-zh">【校】</p>

  <p class="bodytext">①方，《文苑英华》作“房”，误。〇《乐府诗集》采此诗后四句，入《近代曲辞》，题作“长女命”，谓张说作。《万首唐人绝句》亦采此四句，收入五言绝句，命题正同，而仍作公诗。</p>

  <p class="bodytext">②梨花，《瀛奎律髓》作“花明”。</p>

  <p class="bodytext">③坐，《瀛奎律髓》作“步”。</p>

  <p class="bodytext-zh">【注】</p>

  <p class="bodytext"><b>高僧传：</b>《隋书·经籍志》有《高僧传》十四卷，释僧祐撰。《唐书·艺文志》有虞孝敬《高僧传》六卷，僧惠皎《高僧传》十四卷，僧道宗《续高僧传》三十二卷。</p>

  <p class="bodytext"><b>鸠杖：</b>《后汉书·礼仪志》：“仲秋之月，县道皆按户比民，年始七十者，授之以玉杖，<b>唛</b>之糜粥。八十九十，礼有加赐。玉杖长尺<a id="new-note1" name="752620" href="../Text/part0197.xhtml#new-notef1"><sup>[1]</sup></a>，端以鸠鸟为饰。鸠者，不噎之鸟也。欲老人不噎。”</p>

  <p class="bodytext"><b>龟支床：</b>《史记》：“南方老人用龟支床足，行二十馀年。老人死，移床，龟尚生不死。龟能行气导引。”</p>

  <p class="note"><a id="new-notef1" name="753039" href="../Text/part0197.xhtml#new-note1">[1]</a> 尺，据中华书局本《后汉书》校当作“九尺”。</p>
</body>
</html>