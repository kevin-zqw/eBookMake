<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送崔三往密州觐省</title>
  <link href="../Styles/style0001.css" rel="stylesheet" type="text/css"/>
</head>
<body id="734250">
  <h2 class="tpl-185-title-2">送崔三往密州觐省</h2>

  <p class="poem-center-first">南陌去悠悠，东郊不少留。</p>

  <p class="poem-center">同怀扇枕恋，独念倚门愁<sup>①</sup>。</p>

  <p class="poem-center">路绕天山雪，家临海树秋。</p>

  <p class="poem-center-last">鲁连功未报，且莫蹈沧洲。</p>

  <p class="bodytext-zh">【校】</p>

  <p class="bodytext">①念，《文苑英华》作“解”。</p>

  <p class="bodytext-zh">【注】</p>

  <p class="bodytext"><b>密州：</b>《唐书·地理志》：河南道有密州高密郡。</p>

  <p class="bodytext"><b>扇枕：</b>《东观汉纪》：“黄香父为郡五官〔掾〕，贫无奴仆，香躬执勤苦，尽心供养。冬无被袴，而亲极滋味。暑即扇床枕，寒则身温席。”《晋书》：“王延事亲色养，夏则扇枕席，冬则以身温被。”</p>

  <p class="bodytext"><b>天山雪：</b>《元和郡县志》：“天山一名白山，一名折罗漫山，在伊州北一百二十里，<span class="content-word-small">（冬）</span>〔春〕夏有雪，出好木及金铁。匈奴谓之天山，过之皆下马拜。”</p>

  <p class="bodytext"><b>海树：</b>《元和郡县志》：“密州东至大海一百六十里。”</p>

  <p class="bodytext"><b>鲁连：</b>《史记》：“田单归而言鲁连，欲爵之，鲁连逃隐于海上，曰：‘吾与富贵而诎于人，宁贫贱而轻世肆志焉。’”</p>
</body>
</html>