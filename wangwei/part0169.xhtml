<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>同崔兴宗送瑗公</title>
  <link href="../Styles/style0001.css" rel="stylesheet" type="text/css"/>
</head>
<body id="680338">
  <h2 class="tpl-185-title-2">同崔兴宗送瑗公<sup>①</sup></h2>

  <p class="poem-center-first">言从石菌阁，新下穆陵关。</p>

  <p class="poem-center">独向池阳去，白云留故山。</p>

  <p class="poem-center">绽衣秋日里，洗钵古松间。</p>

  <p class="poem-center-last">一施传心法，惟将戒定还。</p>

  <p class="bodytext-zh">【校】</p>

  <p class="bodytext">①一作“同崔兴宗送衡岳瑗公南归”。</p>

  <p class="bodytext-zh">【注】</p>

  <p class="bodytext"><b>穆陵关：</b>《史记索隐》：“旧说云：穆陵在会稽，非也。按今淮南府有故穆陵关，是楚之境。”《唐书·地理志》：沂州沂水县北有穆陵关。《一统志》：“穆陵关在青州府大岘山上。”</p>

  <p class="bodytext"><b>池阳：</b>《汉书·地理志》：左冯翊有池阳县。应劭曰：“在池水之阳。”《史记正义》：“雍州泾阳县西北三里有池阳故城。”《舆地广记》：“耀州三原县，汉池阳县地，属左冯翊。”</p>

  <p class="bodytext"><b>传心：</b>《神会禅师显宗记》：“自世尊灭后，西天二十八祖共传无住之心，同说如来知见。”</p>

  <h4 class="text-title-4">同咏</h4>

  <p class="author-r">崔兴宗</p>

  <p class="poem-center-first">行苦神亦秀，泠然溪上松。</p>

  <p class="poem-center">铜瓶与竹杖，来自祝融峰。</p>

  <p class="poem-center">常愿入灵岳，藏经访遗踪。</p>

  <p class="poem-center-last">南归见长老，且为说心胸。</p>

  <p class="bodytext-zh">【注】</p>

  <p class="bodytext"><b>祝融峰：</b>《一统志》：“祝融峰在衡州府衡山县西北三十里，位值离宫，以配火德，乃祝融君游息之所。上有青玉坛，道书以为第二十四福地。”</p>
</body>
</html>