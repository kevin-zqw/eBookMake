<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>相思</title>
  <link href="../Styles/style0001.css" rel="stylesheet" type="text/css"/>
</head>
<body id="1248923">
  <h2 class="tpl-185-title-2">相思<sup>①</sup></h2>

  <p class="poem-center-first">红豆生南国，秋来发几枝。</p>

  <p class="poem-center-last">劝君多采撷，此物最相思。<sup>②</sup></p>

  <p class="bodytext-zh">【校】</p>

  <p class="bodytext">①顾元纬《外编》、凌本俱录此首，凌本作“江上赠李龟年”，《万首唐人绝句》作“相思”。</p>

  <p class="bodytext">②《万首唐人绝句》“豆”作“杏”，“几”作故，“多”作“休”。凌本“劝”作“赠”。</p>

  <p class="bodytext-zh">【注】</p>

  <p class="bodytext"><b>红豆：</b>《资暇录》：“豆有圆而红其首乌者，举世呼为‘相思子’，即红豆之异名也。其木斜斫之，则有文，可为弹博局及琵琶槽。其树也，大株而白枝，叶似槐，其花与皂荚花无殊，其子若<img alt="" class="normal-img-w1" src="../Images/image00358.jpeg"/>豆，处于荚中，通身皆红。李善云：‘其实赤如珊瑚是也。’”《云溪友议》：“明皇幸岷山，百官皆窜辱。李龟年奔迫江潭，杜甫以诗赠之，曰：‘岐王宅里寻常见，崔九堂前几度闻。正值江南好风景，落花时节又逢君。’龟年曾于湘中采访，使筵上唱‘红豆生南国，秋来发几枝。赠君多采撷，此物最相思’，又曰‘清风明月苦相思，荡子从戎十载馀。征人去日殷勤嘱，归雁来时数附书’。此辞皆王右丞所制，至今梨园唱焉。歌阕，合座莫不望南幸而惨然。”</p>
</body>
</html>