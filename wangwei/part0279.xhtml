<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>上张令公</title>
  <link href="../Styles/style0001.css" rel="stylesheet" type="text/css"/>
</head>
<body id="1097691">
  <h2 class="tpl-185-title-2">上张令公</h2>

  <p class="poem-center-first">珥笔趋丹陛，垂珰上玉除。</p>

  <p class="poem-center">步檐青琐闼，方幰画轮车。</p>

  <p class="poem-center">市阅千金字，朝开五色书<sup>①</sup>。</p>

  <p class="poem-center">致君光帝典，荐士满公车。</p>

  <p class="poem-center">伏奏回金驾，横经重石渠。</p>

  <p class="poem-center">从兹罢角抵，希复幸储胥<sup>②</sup>。</p>

  <p class="poem-center">天统知尧后，王章笑鲁初。</p>

  <p class="poem-center">匈奴遥俯伏，汉相俨簪裾。</p>

  <p class="poem-center">贾生非不遇，汲黯自堪疏。</p>

  <p class="poem-center">学《易》思求我，</p>

  <p class="poem-center">言《诗》或起予。</p>

  <p class="poem-center-last">尝从大夫后，何惜隶人馀。</p>

  <p class="bodytext-zh">【校】</p>

  <p class="bodytext">①开，一作“闻”。</p>

  <p class="bodytext">②希，顾元纬本、凌本俱作“且”，误。</p>

  <p class="bodytext-zh">【注】</p>

  <p class="bodytext"><b>张令公：</b>《唐书·玄宗本纪》：开元十一年“四月甲子，张说为中书令”。二十<span class="content-word-small">（一）</span>〔二〕年五月戊子，“张九龄为中书令”。此张令公应是九龄，顾元纬以为张说，误矣。</p>

  <p class="bodytext"><b>珥笔：</b>曹植《求通亲亲表》：“安宅京室，执鞭珥笔。”李善注：“珥笔，<span class="content-word-small">（载）</span>〔戴〕笔也。”潘岳诗：“优游省闼，珥笔华轩。”吕向注：“珥，执也。”</p>

  <p class="bodytext"><b>垂珰：</b>鲍照诗：“垂珰散佩盈玉除。”</p>

  <p class="bodytext"><b>步檐：</b>《上林赋》：“步櫩周流。”师古注：“步櫩，言其下可行步，即今之步廊也。”左思《魏都赋》：“方步櫩而有逾。”李善注：“步櫩，长廊也。”</p>

  <p class="bodytext"><b>青琐闼：</b>范彦龙诗：“摄官青琐闼，遥望凤凰池。”</p>

  <p class="bodytext"><b>方幰：</b>纪少瑜诗：“日落庭光转，方幰屡移阴。”</p>

  <p class="bodytext"><b>千金字：</b>《史记》：“是时诸侯多<span class="content-word-small">（辨）</span>〔辩〕士，如荀卿之徒，著书布天下。吕不韦乃使其客人人著所闻，集论以为八览、六论、十二纪，二十馀万言。以为备天地万物古今之事，号曰《吕氏春秋》。布咸阳市门，悬千金其上，延诸侯游士宾客，有能增损一字者予千金。”</p>

  <p class="bodytext"><b>帝典：</b>王俭《褚渊碑文》：“光我帝典，缉彼民黎。”</p>

  <p class="bodytext"><b>回金驾：</b>颜延年诗：“金驾映松山。”李善注：“金驾，金辂也。”《后汉书》：“帝尝轻与期门近出，姚期顿首车前曰：‘臣闻古今之戒，变生不意，诚不愿陛下微行数出。’帝为之回舆而还。”</p>

  <p class="bodytext"><b>石渠：</b>《汉书》：“韦玄成受诏，与太子太傅萧望之及《五经》诸儒杂论同异于石渠阁。”</p>

  <p class="bodytext"><b>角抵：</b>《汉书·武帝纪》：“元封三年春，作角抵戏。”文颖注：“名此乐为角抵者，两两相当角力，角技艺射御，故名角抵，盖杂乐技也。”《元帝纪》：初元五年“罢角抵”。《贡禹传》：“天子纳善其忠，乃下诏罢角抵诸戏。”《刑法志》：“春秋之后，灭弱吞小，并为战国，稍增讲武之礼，以为戏乐，用相夸视。而秦更名角抵。”《后汉书·南匈奴传》：“祖会飨赐作乐，角抵百戏。”章怀太子注：“角抵之戏则鱼龙爵马之属，言两两相当，亦角而为抵对，即今之斗朋，古之角抵也。”</p>

  <p class="bodytext"><b>储胥：</b>《三辅黄图》：“武帝作迎风馆于甘泉山，后加露寒、储胥二馆，皆在云阳。<span class="content-word-small">（甘泉中）</span><a id="new-note1" name="1102452" href="../Text/part0279.xhtml#new-notef1"><sup>[1]</sup></a>”</p>

  <p class="bodytext"><b>天统：</b>《汉书》：“汉承尧运，德祚已盛，断蛇着符，旗帜上赤，协于火德，自然之应，得天统矣。”孟康曰：“十一月天统，物萌色赤，故云得天统矣。”臣瓒曰：“汉承尧绪，为火德。秦承周后，以火代木，得天之统绪，故曰得天统。汉初因秦正，至太初元年始用夏正，不用十一月为正也。”</p>

  <p class="bodytext"><b>王章：</b>《左传》：“晋侯请隧，弗许，曰：‘王章也。’”</p>

  <p class="bodytext"><b>鲁初：</b>《檀弓》：“夫鲁有初。”郑康成注：“初，谓故事。”</p>

  <p class="bodytext"><b>匈奴：</b>《汉书》：“单于来朝，引见白虎殿。丞相王商坐未央廷中，单于前，拜谒商。商起，离席与言，单于仰视商貌，大畏之，迁延却退。天子闻而叹曰：‘此真汉相矣。’”</p>

  <p class="bodytext"><b>贾生：</b>《汉书》：“刘向称：‘贾谊言三代与秦治乱之意，其论甚美，通达国体，虽古之伊、管，未能远过也。使时见用，功化必盛。为庸臣所害，甚可悼痛。’追观孝文玄默躬行以移风俗，谊之所陈略施行矣。及欲改定制度，以汉为土德，色尚黄，数用五，及欲试属国，施五饵三表以系单于，其术固已疏矣。谊亦天年早终，虽不至公卿，未为不遇也。”</p>

  <p class="bodytext"><b>汲黯：</b>《史记》：“汲黯为中大夫，以数切谏，不得久留内。”</p>

  <p class="bodytext"><b>求我：</b>见《周易·蒙卦》。</p>

  <p class="bodytext"><b>隶人：</b>《左传》“隶人、牧、圉”。</p>

  <p class="note"><a id="new-notef1" name="1104529" href="../Text/part0279.xhtml#new-note1">[1]</a> 按，“甘泉中”三字当属下读。露寒、储胥二馆皆在甘泉宫外。</p>
</body>
</html>