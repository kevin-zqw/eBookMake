<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送张判官赴河西</title>
  <link href="../Styles/style0001.css" rel="stylesheet" type="text/css"/>
</head>
<body id="672549">
  <h2 class="tpl-185-title-2">送张判官赴河西</h2>

  <p class="poem-center-first">单车曾出塞，报国敢邀勋。</p>

  <p class="poem-center">见逐张征虏，今思霍冠军。</p>

  <p class="poem-center">沙平连白雪，蓬卷入黄云。</p>

  <p class="poem-center-last">慷慨倚长剑，高歌一送君。</p>

  <p class="bodytext-zh">【注】</p>

  <p class="bodytext"><b>河西：</b>刘昫《唐书》：“河西节度使，断隔羌戎，统赤水、大斗、建康、宁寇、玉门、墨离、豆卢、新泉等八军，张掖、交城、白亭三守捉。治在凉州，管兵七万三千人。”</p>

  <p class="bodytext"><b>单车：</b>李陵《答苏武书》：“足下昔以单车之使，适万乘之虏。”</p>

  <p class="bodytext"><b>张征虏：</b>《三国志》：“先主既定江南，以张飞为宜都太守，征虏将军。”</p>

  <p class="bodytext"><b>霍冠军：</b>《史记·霍去病传》：“天子曰：‘剽姚校尉去病斩首虏二千二十八级，及相国、当户，斩单于大父行籍若侯产，生捕季父罗姑比，再冠军，以千六百户封去病为冠军侯。”</p>

  <p class="bodytext"><b>倚剑：</b>江淹诗：“倚剑临八荒。”李周翰注：“倚，佩也。”</p>
</body>
</html>