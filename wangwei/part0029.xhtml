<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>赠祖三咏</title>
  <link href="../Styles/style0001.css" rel="stylesheet" type="text/css"/>
</head>
<body id="193917">
  <h2 class="tpl-185-title-2">赠祖三咏</h2>

  <p class="poem-center-first">蟏蛸挂虚牖，蟋蟀鸣前除。</p>

  <p class="poem-center">岁晏凉风至，君子复何如。</p>

  <p class="poem-center">高馆阒无人<sup>①</sup>，离居不可道。</p>

  <p class="poem-center">闲门寂已闭，落日照秋草。</p>

  <p class="poem-center">虽有近音信，千里阻河关。</p>

  <p class="poem-center">中复客汝颍，去年归旧山。</p>

  <p class="poem-center">结交二十载，不得一日展。</p>

  <p class="poem-center">贫病子既深，契阔余不浅。</p>

  <p class="poem-center">仲秋虽未归，暮秋以为期。</p>

  <p class="poem-center-last">良会讵几日，终自长相思<sup>②</sup>。</p>

  <p class="bodytext-zh">【校】</p>

  <p class="bodytext">①馆，凌本作“阁”。</p>

  <p class="bodytext">②自，二顾本、凌本俱作“日”，误。</p>

  <p class="bodytext-zh">【注】</p>

  <p class="bodytext"><b>【原注】</b>济州官舍作。</p>

  <p class="bodytext"><b>祖咏：</b>《唐诗品汇》：“祖咏，洛阳人。开元十三年进士。张说引为驾部员外郎。集一卷。”</p>

  <p class="bodytext"><b>蟏蛸：</b>郭璞《尔雅》注：“蟏蛸，小蜘蛛长脚者，俗呼为喜子。”陆玑《诗疏》：“蟏蛸，长踦，一名长脚。荆州、河内人谓之‘喜母’。此虫来着人衣，当有亲客至，有喜也，幽州人谓之‘亲客’，亦如蜘蛛为罗网居之，是也。”</p>

  <p class="bodytext"><b>虚牖：</b>《韵会》：“牖，《说文》：‘穿壁以木为交窗也。从片，<img alt="" class="normal-img-w1" src="../Images/image00339.jpeg"/>声。’徐曰：‘但穿明则为窗。牖者，更以木为交棂也。’古者一室一户一牖。一曰在墙曰牖。”</p>

  <p class="bodytext"><b>蟋蟀：</b>陆玑《诗疏》：“蟋蟀，似蝗而小，正黑，有光泽如漆，有角翅。一名蛬，一名青<img alt="" class="normal-img-w1" src="../Images/image00340.jpeg"/>，楚人谓之王孙，幽州人谓之趋织，督促之言也。里语曰‘趣织鸣，懒妇惊’是也。”</p>

  <p class="bodytext"><b>前除：</b>谓阶除之前。王勃诗：“颓华临曲磴，倾影赴前除。”</p>

  <p class="bodytext"><b>阒：</b>《说文》：“阒，静也。”《玉篇》：“阒，苦壁、古觅二切。静无人也。”潘岳《怀旧赋》：“空馆阒其无人。”</p>

  <p class="bodytext"><b>离居：</b>《楚辞》：“将以遗兮离居。”</p>

  <p class="bodytext"><b>汝颍：</b>《唐书·地理志》：“汝州临汝郡、颍州汝阴郡，皆隶河南道。”</p>

  <p class="bodytext"><b>契阔：</b>毛苌《诗传》：“契阔，勤苦也。”</p>

  <p class="bodytext"><b>良会：</b>曹植《洛神赋》：“悼良会之永绝兮。”</p>

  <p class="bodytext"><b>长相思：</b>《古诗》：“上言长相思，下言久离别。”</p>
</body>
</html>