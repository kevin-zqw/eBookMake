<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>崔濮阳兄季重前山兴</title>
  <link href="../Styles/style0001.css" rel="stylesheet" type="text/css"/>
</head>
<body id="242939">
  <h2 class="tpl-185-title-2">崔濮阳兄季重前山兴</h2>

  <p class="poem-center-first">秋色有佳兴，况君池上闲。</p>

  <p class="poem-center">悠悠西林下，自识门前山。</p>

  <p class="poem-center">千里横黛色，数峰出云间。</p>

  <p class="poem-center">嵯峨对秦国，合沓藏荆关。</p>

  <p class="poem-center">残雨斜日照，夕岚飞鸟还。</p>

  <p class="poem-center-last">故人今尚尔，叹息此颓颜。</p>

  <p class="bodytext-zh">【注】</p>

  <p class="bodytext"><b>【原注】</b>山西去，亦对维门。</p>

  <p class="bodytext"><b>崔季重：</b>苏源明《小洞庭五太守宴籍序》：“天宝十二载七月辛丑，东平太守扶风苏源明，觞濮阳太守清河崔公季重、鲁郡太守陇西李公兰、济南太守太原田公琦、济阳太守陇西李公倰于回源亭。”</p>

  <p class="bodytext"><b>濮阳：</b>《唐书·地理志》：“河南道有濮州濮阳郡，武德四年置。”</p>

  <p class="bodytext"><b>合沓：</b>谢朓诗：“兹山高百里，合沓与云齐。”吕向注：“合沓，高貌。”</p>

  <p class="bodytext"><b>岚：</b>《广韵》：“岚，山气也。”</p>

  <p class="bodytext"><b>颓颜：</b>骆宾王诗：“只应倾玉醴，时许寄颓颜。”</p>
</body>
</html>