<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送友人南归</title>
  <link href="../Styles/style0001.css" rel="stylesheet" type="text/css"/>
</head>
<body id="717726">
  <h2 class="tpl-185-title-2">送友人南归</h2>

  <p class="poem-center-first">万里春应尽，三江雁亦稀<sup>①</sup>。</p>

  <p class="poem-center">连天汉水广，孤客郢城归。</p>

  <p class="poem-center">郧国稻苗秀<sup>②</sup>，楚人菰米肥<sup>③</sup>。</p>

  <p class="poem-center-last">悬知倚门望，遥识老莱衣。</p>

  <p class="bodytext-zh">【校】</p>

  <p class="bodytext">①亦稀，《文苑英华》作“欲飞”，非。</p>

  <p class="bodytext">②郧，顾可久本、《唐诗正音》俱作“郎”，误。</p>

  <p class="bodytext">③米，一作“菜”，《文苑英华》作“叶”。</p>

  <p class="bodytext-zh">【注】</p>

  <p class="bodytext"><b>三江：</b>《水经注》：“巴陵西对长洲，其洲南<img alt="" class="normal-img-h1" src="../Images/image00353.jpeg"/>湘浦，北对大江，故曰三江也。三水所会，亦谓之三江口矣。”《一统志》：“三江在岳州府城下，岷江为西江，澧江为中江，湘江为南江，皆会于此，故名，亦名三江口。”</p>

  <p class="bodytext"><b>汉水广：</b>《诗》：“汉之广矣。”</p>

  <p class="bodytext"><b>郧国：</b>杜预《左传》注：“郧国在江夏云杜县东南，有郧城。”郦道元《水经注》：“西有古竟陵大城，古郧国也。郧公辛所治，所谓郧乡矣。”《史记正义》：“《括地志》云：‘安州安陆县城，本春秋时郧国城。’”《舆地广记》：“复州沔阳县，春秋郧子之国，汉云杜县地，属江夏郡。”</p>

  <p class="bodytext"><b>菰米：</b>《本草》：“陶弘景曰：菰米，一名雕胡，可作饼食。陈藏器曰：雕胡是菰蒋草米，古人所贵，故《内则》云‘鱼宜苽’，皆水物也。曹子建《七启》云‘芳菰精稗’，谓二草之实可以为饭也。苏颂曰：菰生水中，叶如蒲苇，其苗有茎梗者谓之菰蒋草，至秋结实，乃雕胡米也，古人以为美馔，今饥岁人犹采以当粮。”</p>

  <p class="bodytext"><b>倚门：</b>《战国策》：“王孙贾年十五，事闵王。其母曰：‘汝朝出而晚来，则吾倚门而望；汝暮出而不还，则吾倚闾而望。’”</p>
</body>
</html>