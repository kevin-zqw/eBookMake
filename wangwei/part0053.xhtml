<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送康太守</title>
  <link href="../Styles/style0001.css" rel="stylesheet" type="text/css"/>
</head>
<body id="280151">
  <h2 class="tpl-185-title-2">送康太守</h2>

  <p class="poem-center-first">城下沧江水，江边黄鹤楼。</p>

  <p class="poem-center">朱栏将粉堞，江水映悠悠。</p>

  <p class="poem-center">铙吹发夏口，使君居上头。</p>

  <p class="poem-center">郭门隐枫岸，候吏趋芦洲。</p>

  <p class="poem-center-last">何异临川郡，还来康乐侯<sup>①</sup>。</p>

  <p class="bodytext-zh">【校】</p>

  <p class="bodytext">①来，一作“劳”。</p>

  <p class="bodytext-zh">【注】</p>

  <p class="bodytext"><b>沧江：</b>任昉诗：“沧江路穷此。”</p>

  <p class="bodytext"><b>黄鹤楼：</b>《元和郡县志》：“鄂州城本夏口城，吴黄武二年，城江夏以安屯戍地也。城西临大江，西南角因矶为楼，名黄鹤楼。”《方舆胜览》：“黄鹤楼在鄂州子城西南隅黄鹤山上。此楼因山得名，盖自南朝已著矣。《南齐·志》：‘仙人子安乘黄鹤过此。’阎伯理《记》：‘州城西南隅有黄鹤楼者。《图经》云：“费文祎登仙<a id="new-note1" name="281445" href="../Text/part0053.xhtml#new-notef1"><sup>[1]</sup></a>，尝驾黄鹤返憩于此，遂以名楼。”’张敬夫云：‘黄鹤楼以山得名也，而唐《图经》何自而为怪说，谓费文祎仙去，驾鹤来憩于此。阎伯理《记》中乃实其事，而或者又引梁任昉《记》所谓驾鹤之宾乃荀叔伟，非文祎也。此皆因黄鹤之名而世之好事者妄为之说，后来者既不之察，又从而并缘增饰之。’”《一统志》：“黄鹤楼在武昌府城西南隅黄鹤矶上。”</p>

  <p class="bodytext"><b>粉堞：</b>梁简文帝诗：“平江含粉堞。”</p>

  <p class="bodytext"><b>铙吹：</b>《唐书·仪卫志》：“凡鼓吹五部：一鼓吹，二羽葆，三铙吹，四大横吹，五小横吹。铙吹部七曲：一《破阵乐》，二《上车》，三《行车》，四《向城》，五《平安》，六《欢乐》，七《太平》。”</p>

  <p class="bodytext"><b>夏口：</b>章怀太子《后汉书》注：“夏口城，今之鄂州也。”《杜氏通典》：“夏口即今江夏郡。”《方舆胜览》：“夏口，一名鲁口，似指夏水之口。然何尚之云：夏口在荆江之中，正对沔口，浦大容舫，于事为便。而章怀太子注《东汉》，亦谓夏口戍在今鄂州，故唐史皆指鄂州为夏口自孙权取对面夏口之名以名之，而江北之名始晦。”</p>

  <p class="bodytext"><b>上头：</b>《陌上桑古辞》：“东方千馀骑，夫婿居上头。”</p>

  <p class="bodytext"><b>候吏：</b>《后汉书·王霸传》：“及至滹沱河，候吏还白。”</p>

  <p class="bodytext"><b>芦洲：</b>庾仲《雍江图》：“芦洲至樊口二十里，伍子胥所渡处也。樊口至武昌十里。”《水经注》：“邾县故城南对芦洲。旧吴时客舍于洲上，方便谓所止焉。亦谓之罗洲矣。”</p>

  <p class="bodytext"><b>临川：</b>《宋书》：“谢灵运袭封康乐公。高祖受命，降公爵为侯，后为临川内史。”</p>

  <p class="note"><a id="new-notef1" name="283773" href="../Text/part0053.xhtml#new-note1">[1]</a> 费文祎：《方舆胜览》卷二十八及阎伯理《黄鹤楼记》皆作“费祎”。</p>
</body>
</html>