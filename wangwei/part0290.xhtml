<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>辋川集并序</title>
  <link href="../Styles/style0001.css" rel="stylesheet" type="text/css"/>
</head>
<body id="1134057">
  <h2 class="tpl-185-title-2">辋川集<br/>
  <span class="content-word-small">并序</span></h2>

  <p class="bodytext-kt-only-np">余别业在辋川山谷，其游止有孟城坳、华子冈、文杏馆、斤竹岭、鹿柴、木兰柴、茱萸沜、宫槐陌、临湖亭、南垞、欹湖、柳浪、栾家濑、金屑泉、白石滩、北垞、竹里馆、辛夷坞、漆园、椒园等，与裴迪闲暇，各赋绝句云尔。<sup>①</sup></p>

  <p class="bodytext-zh">【校】</p>

  <p class="bodytext">①秉恕按：《唐书》本传称维尝聚其田园所为诗，号《辋川集》者，即此二十首，是盖当时自为一帙耳。</p>

  <h3 class="text-title-3-c" id="AUTO_ID_67">孟城坳</h3>

  <p class="poem-center-first">新家孟城口，古木馀衰柳。</p>

  <p class="poem-center-last">来者复为谁，空悲昔人有。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">结庐古城下，时登古城上。</p>

  <p class="poem-center-last">古城非畴昔，今人自来往。</p>

  <p class="bodytext-zh">【注】</p>

  <p class="bodytext"><b>畴昔：</b>《檀弓》：“余畴昔之夜。”郑康成注：“畴，发声也。昔，犹前也。”</p>

  <h3 class="text-title-3-c" id="AUTO_ID_68">华子冈</h3>

  <p class="poem-center-first">飞鸟去不穷，连山复秋色。</p>

  <p class="poem-center-last">上下华子冈，惆怅情何极。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">落日松风起，还家草露稀。</p>

  <p class="poem-center-last">云光侵履迹，山翠拂人衣。</p>

  <h3 class="text-title-3-c" id="AUTO_ID_69">文杏馆</h3>

  <p class="poem-center-first">文杏裁为梁，香茅结为宇。</p>

  <p class="poem-center-last">不知栋里云，去作人间雨。</p>

  <p class="bodytext-zh">【注】</p>

  <p class="bodytext"><b>文杏梁：</b>《长门赋》：“刻木兰以为榱兮，饰文杏以为梁。”</p>

  <p class="bodytext"><b>香茅：</b>左思《吴都赋》：“食葛香茅。”</p>

  <p class="bodytext"><b>栋里云：</b>郭璞诗：“云生梁栋间，风出窗户里。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">迢迢文杏馆，跻攀日已屡。</p>

  <p class="poem-center-last">南岭与北湖，前看复回顾。</p>

  <h3 class="text-title-3-c" id="AUTO_ID_70">斤竹岭</h3>

  <p class="poem-center-first">檀栾映空曲，青翠漾涟漪。</p>

  <p class="poem-center-last">暗入商山路，樵人不可知。</p>

  <p class="bodytext-zh">【注】</p>

  <p class="bodytext"><b>斤竹：</b>考戴凯之《竹谱》、刘美之《续竹谱》、赞宁《笋谱》，皆无斤竹名。惟谢灵运有《从斤竹涧越岭溪行》诗一首，又灵运《游名山志》云“神子溪南山与七里山分流，去斤竹涧数里”，始见“斤竹”之名。《通志略》“竹之良者，惟有䈽竹。谢灵运所游之涧，今在雁荡”，则斤竹即䈽竹是矣。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">明流纡且直，绿筿密复深。</p>

  <p class="poem-center-last">一径通山路，行歌望旧岑。</p>

  <p class="bodytext-zh">【注】</p>

  <p class="bodytext"><b>绿筿：</b>《说文》：“筿，小竹也。”谢灵运诗：“绿筿媚清涟。”</p>

  <h3 class="text-title-3-c" id="AUTO_ID_71">鹿柴</h3>

  <p class="poem-center-first">空山不见人，但闻人语响。</p>

  <p class="poem-center-last">返景入深林，复照青苔上<sup>①</sup>。</p>

  <p class="bodytext-zh">【校】</p>

  <p class="bodytext">①苔，一作“莓”。</p>

  <p class="bodytext-zh">【注】</p>

  <p class="bodytext"><b>柴：</b>柴，士迈切，音与“砦”同，栅也。一作“寨”。凡师行野次，立木为区落，谓之“柴”。别墅有篱落者，亦谓之“柴”。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">日夕见寒山，便为独往客。</p>

  <p class="poem-center-last">不知松林事<sup>①</sup>，但有麏麚迹。</p>

  <p class="bodytext-zh">【校】</p>

  <p class="bodytext">①松，顾可久本、《万首唐人绝句》、《唐诗纪》事皆作“深”。</p>

  <p class="bodytext-zh">【注】</p>

  <p class="bodytext"><b>麏麚：</b>《广韵》：“麏，鹿属。”“麚，牡鹿。”刘绘诗：“麏麚或腾倚，林薄杳芊眠。”</p>

  <h3 class="text-title-3-c" id="AUTO_ID_72">木兰柴</h3>

  <p class="poem-center-first">秋山敛馀照，飞鸟逐前侣。</p>

  <p class="poem-center-last">彩翠时分明，夕岚无处所。</p>

  <p class="bodytext-zh">【注】</p>

  <p class="bodytext"><b>处所：</b>《高唐赋》：“风止雨霁，云无处所。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">苍苍落日时，鸟声乱溪水。</p>

  <p class="poem-center-last">缘溪路转深，幽兴何时已？</p>

  <h3 class="text-title-3-c" id="AUTO_ID_73">茱萸沜</h3>

  <p class="poem-center-first">结实红且绿，复如花更开。</p>

  <p class="poem-center-last">山中倘留客，置此茱萸杯<sup>①</sup>。</p>

  <p class="bodytext-zh">【校】</p>

  <p class="bodytext">①茱萸，顾元纬本、凌本俱作“芙蓉”。</p>

  <p class="bodytext-zh">【注】</p>

  <p class="bodytext"><b>茱萸沜：</b>《广韵》：“沜，水涯。”音与“泮”同。《玉篇》直以为古文“泮”字。盖其水上有茱萸，因名。《图经本草》：“茱萸今处处有之，江淮、蜀汉尤多，木高丈馀，皮青绿色，叶似椿而阔厚，紫色。三月开红紫细花，七月、八月结实，似椒子，嫩时微黄，至熟则深紫。”</p>

  <p class="bodytext"><b>芙蓉杯：</b>庾信诗：“芙蓉承酒杯。”又云：“芙蓉即奉杯。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">飘香乱椒桂，布叶间檀栾。</p>

  <p class="poem-center-last">云日虽回照，森沉犹自寒。</p>

  <h3 class="text-title-3-c" id="AUTO_ID_74">宫槐陌</h3>

  <p class="poem-center-first">仄径荫宫槐，幽阴多绿苔。</p>

  <p class="poem-center-last">应门但迎扫，畏有山僧来。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">门南宫槐陌<sup>①</sup>，是向欹湖道<sup>②</sup>。</p>

  <p class="poem-center-last">秋来山雨多<sup>③</sup>，落叶无人扫。</p>

  <p class="bodytext-zh">【校】</p>

  <p class="bodytext">①南，二顾本、《唐诗品汇》俱作“前”。</p>

  <p class="bodytext">②是，顾可久本作“堤”。</p>

  <p class="bodytext">③山，《唐诗品汇》作“风”。</p>

  <h3 class="text-title-3-c" id="AUTO_ID_75">临湖亭</h3>

  <p class="poem-center-first">轻舸迎上客<sup>①</sup>，悠悠湖上来。</p>

  <p class="poem-center-last">当轩对樽酒，四面芙蓉开。</p>

  <p class="bodytext-zh">【校】</p>

  <p class="bodytext">①上，《万首唐人绝句》作“仙”。</p>

  <p class="bodytext-zh">【注】</p>

  <p class="bodytext"><b>舸：</b>《方言》：“南楚、江、湘凡船大者谓之舸。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">当轩弥滉漾，孤月正徘徊。</p>

  <p class="poem-center-last">谷口猿声发，风传入户来。</p>

  <p class="bodytext-zh">【注】</p>

  <p class="bodytext"><b>滉漾：</b>《玉篇》：“滉，漾波也。”</p>

  <h3 class="text-title-3-c" id="AUTO_ID_76">南垞</h3>

  <p class="poem-center-first">轻舟南垞去，北垞淼难即。</p>

  <p class="poem-center-last">隔浦望人家，遥遥不相识<sup>①</sup>。</p>

  <p class="bodytext-zh">【校】</p>

  <p class="bodytext">①遥遥，《唐诗正音》作“遥山”，误。</p>

  <p class="bodytext-zh">【注】</p>

  <p class="bodytext"><b>南垞：</b>成按：《集韵》：垞，直加切，小丘名。或疑古字书多不载“垞”字，而《玉篇》、《韵会》诸书，均以“<img alt="" class="normal-img-w1" src="../Images/image00357.jpeg"/>”字为古文“宅”字，颇疑“垞”字即“<img alt="" class="normal-img-w1" src="../Images/image00357.jpeg"/>”字之讹。《正韵》麻、陌二韵，<img alt="" class="normal-img-w1" src="../Images/image00357.jpeg"/>、垞二字俱不收，姑从《集韵》作茶音读。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">孤舟信风泊<sup>①</sup>，南垞湖水岸。</p>

  <p class="poem-center-last">落日下崦嵫，清波殊淼漫。</p>

  <p class="bodytext-zh">【校】</p>

  <p class="bodytext">①风，顾元纬本作“一”。</p>

  <p class="bodytext-zh">【注】</p>

  <p class="bodytext"><b>崦嵫：</b>《山海经》：“鸟鼠同穴之山西南三百六十里曰崦嵫之山。”郭璞注：“日没所入山也，见《离骚》。奄兹两音。”</p>

  <h3 class="text-title-3-c" id="AUTO_ID_77">欹湖</h3>

  <p class="poem-center-first">吹箫凌极浦，日暮送夫君。</p>

  <p class="poem-center-last">湖上一回首，山青卷白云<sup>①</sup>。</p>

  <p class="bodytext-zh">【校】</p>

  <p class="bodytext">①山青，顾可久本作“青山”。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">空阔湖水广，青荧天色同。</p>

  <p class="poem-center-last">舣舟一长啸，四面来清风。</p>

  <p class="bodytext-zh">【注】</p>

  <p class="bodytext"><b>青荧：</b>《羽猎赋》：“石玉嶜崟，眩耀青荧。”师古注：“青荧，言其色青而有光荧也。”李善注：“青荧，光明貌。”</p>

  <p class="bodytext"><b>舣舟：</b>《史记》：“乌江亭长檥船待。”徐广注：“檥音仪，一音俄。”骃按：“应劭曰：‘檥止也。’孟康曰：‘檥音蚁，附也。附船着岸也。’如淳曰：‘南方人谓整船向岸曰檥。’”檥、舣字同。</p>

  <h3 class="text-title-3-c" id="AUTO_ID_78">柳浪</h3>

  <p class="poem-center-first">分行接绮树<sup>①</sup>，倒影入清漪。</p>

  <p class="poem-center-last">不学御沟上，春风伤别离。</p>

  <p class="bodytext-zh">【校】</p>

  <p class="bodytext">①分行，顾元纬本、凌本俱作“行分”。</p>

  <p class="bodytext-zh">【注】</p>

  <p class="bodytext"><b>绮树：</b>江淹《四时赋》：“忆上国之绮树，想金陵之蕙枝。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">映池同一色，逐吹散如丝。</p>

  <p class="poem-center-last">结阴既得地，何谢陶家时。</p>

  <h3 class="text-title-3-c" id="AUTO_ID_79">栾家濑</h3>

  <p class="poem-center-first">飒飒秋雨中，浅浅石溜泻。</p>

  <p class="poem-center-last">跳波自相溅，白鹭惊复下。</p>

  <p class="bodytext-zh">【注】</p>

  <p class="bodytext"><b>石溜泻：</b>谢朓《郊游》诗：“靃靡青莎被，潺湲石溜泻。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">濑声喧极浦，沿步向南津。</p>

  <p class="poem-center-last">泛泛凫鸥渡，时时欲近人。</p>

  <h3 class="text-title-3-c" id="AUTO_ID_80">金屑泉</h3>

  <p class="poem-center-first">日饮金屑泉，少当千馀岁。</p>

  <p class="poem-center-last">翠凤翔文螭<sup>①</sup>，羽节朝玉帝。</p>

  <p class="bodytext-zh">【校】</p>

  <p class="bodytext">①翔，一作“翊”。</p>

  <p class="bodytext-zh">【注】</p>

  <p class="bodytext"><b>翠凤：</b>《拾遗记》：“西王母乘翠凤之辇而来，前导以文虎文豹，后列雕麟紫<span class="content-word-small">（塵）</span>〔麏〕。”</p>

  <p class="bodytext"><b>羽节：</b>羽节谓羽盖毛节，并是仙人之仪卫。《桓真人升仙记》：“五色霞内见霓旌羽节，仙童灵官百馀人。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">潆渟澹不流，金碧如可拾。</p>

  <p class="poem-center-last">迎晨含素华，独往事朝汲。</p>

  <p class="bodytext-zh">【注】</p>

  <p class="bodytext"><b>素华：</b>《本草》：“平旦第一汲为井华水。”</p>

  <h3 class="text-title-3-c" id="AUTO_ID_81">白石滩</h3>

  <p class="poem-center-first">清浅白石滩，绿蒲向堪把<sup>①</sup>。</p>

  <p class="poem-center-last">家住水东西，浣纱明月下。</p>

  <p class="bodytext-zh">【校】</p>

  <p class="bodytext">①向，《唐诗纪事》、《唐诗品汇》俱作“尚”。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">跂石复临水，弄波情未极。</p>

  <p class="poem-center-last">日下川上寒，浮云淡无色<sup>①</sup>。</p>

  <p class="bodytext-zh">【校】</p>

  <p class="bodytext">①无色，一作“秋色”，一作“凝碧”。</p>

  <p class="bodytext-zh">【注】</p>

  <p class="bodytext"><b>跂石：</b>庾信诗：“下桥先劝酒，跂石始调琴。”</p>

  <h3 class="text-title-3-c" id="AUTO_ID_82">北垞</h3>

  <p class="poem-center-first">北垞湖水北，杂树映朱栏。</p>

  <p class="poem-center-last">逶迤南川水，明灭青林端。</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">南山北垞下<sup>①</sup>，结宇临欹湖。</p>

  <p class="poem-center-last">每欲采樵去，扁舟出菰蒲。</p>

  <p class="bodytext-zh">【校】</p>

  <p class="bodytext">①山，世本或作“上”。</p>

  <p class="bodytext-zh">【注】</p>

  <p class="bodytext"><b>扁舟：</b>《汉书》：“范蠡乃乘扁舟，浮江湖。”孟康注：“扁舟，特舟也。”</p>

  <h3 class="text-title-3-c" id="AUTO_ID_83">竹里馆</h3>

  <p class="poem-center-first">独坐幽篁里，弹琴复长啸。</p>

  <p class="poem-center-last">深林人不知，明月来相照。</p>

  <p class="bodytext-zh">【注】</p>

  <p class="bodytext"><b>幽篁：</b>《楚辞》：“余处幽篁兮，终不见天。”王逸注：“幽篁，竹林也。”吕向注：“幽，深也。篁，竹丛也。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">来过竹里馆，日与道相亲。</p>

  <p class="poem-center-last">出入惟山鸟，幽深无世人。</p>

  <h3 class="text-title-3-c" id="AUTO_ID_84">辛夷坞</h3>

  <p class="poem-center-first">木末芙蓉花，山中发红萼。</p>

  <p class="poem-center-last">涧户寂无人，纷纷开且落<sup>①</sup>。</p>

  <p class="bodytext-zh">【校】</p>

  <p class="bodytext">①纷纷，刘本、顾可久本俱作“丝丝”。</p>

  <p class="bodytext-zh">【注】</p>

  <p class="bodytext"><b>辛夷：</b>朱子《楚辞集注》：“辛夷，树大连合抱，高数仞。其花初发如笔，北人呼为木笔。其花最早，南人呼为迎春。”</p>

  <p class="bodytext"><b>木末：</b>《楚辞》：“搴芙蓉兮木末。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">绿堤春草合，王孙自留玩。</p>

  <p class="poem-center-last">况有辛夷花，色与芙蓉乱。</p>

  <h3 class="text-title-3-c" id="AUTO_ID_85">漆园</h3>

  <p class="poem-center-first">古人非傲吏，自阙经世务。</p>

  <p class="poem-center-last">偶寄一微官<sup>①</sup>，婆娑数枝树。</p>

  <p class="bodytext-zh">【校】</p>

  <p class="bodytext">①偶，顾元纬本、凌本俱作“惟”。</p>

  <p class="bodytext-zh">【注】</p>

  <p class="bodytext"><b>傲吏：</b>《史记》：“庄子者，蒙人也，名周。周尝为蒙漆园吏。”郭璞诗：“漆园有傲吏。”</p>

  <p class="bodytext"><b>婆娑：</b>《晋书》：“殷仲文与众至大司马府。府中有老槐树，顾之良久而叹曰：‘此树婆娑，无复生意。’”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">好闲早成性，果此谐宿诺。</p>

  <p class="poem-center-last">今日漆园游，还同庄叟乐。</p>

  <h3 class="text-title-3-c" id="AUTO_ID_86">椒园</h3>

  <p class="poem-center-first">桂尊迎帝子，杜若赠佳人。</p>

  <p class="poem-center-last">椒浆奠瑶席，欲下云中君<sup>①</sup>。</p>

  <p class="bodytext-zh">【校】</p>

  <p class="bodytext">①君，刘本、顾可久本俱作“身”。</p>

  <p class="bodytext-zh">【注】</p>

  <p class="bodytext"><b>椒：</b>陆玑《诗疏》：“椒树似茱萸，有刺针，叶坚而滑泽。蜀人作茶，吴人作茗，皆合煮其叶以为香。”</p>

  <p class="bodytext"><b>桂尊：</b>《汉书》：“尊桂酒，宾入乡。”应劭注：“以水<span class="content-word-small">（积）</span>〔渍〕桂，为大尊酒。”［<a id="new-note1" name="1155796" href="../Text/part0290.xhtml#new-notef1"><sup>[1]</sup></a>］</p>

  <p class="bodytext"><b>帝子：</b>《楚辞》：“帝子降兮北渚。”</p>

  <p class="bodytext"><b>杜若：</b>《楚辞》：“采芳洲兮杜若，将以遗兮下女。”《尔雅翼》：“杜若苗似山姜，花黄赤，子赤色，大如棘子，中似豆蔻。有杜连、白连、白岑、若芝之名，亦一名杜衡。”</p>

  <p class="bodytext"><b>椒浆：</b>《楚辞》：“奠桂酒兮椒浆。”王逸注：“椒浆，以椒置浆中也。”</p>

  <p class="bodytext"><b>云中君：</b>《楚辞·九歌》有云中君。又《汉书·郊祀志》：“晋巫祀五帝、东君、云中君、巫社、巫祠、族人炊之属。”师古注：“云中君谓云神也。”</p>

  <h4 class="text-title-4">同咏</h4>

  <p class="author-r">裴迪</p>

  <p class="poem-center-first">丹刺罥人衣，芳香留过客。</p>

  <p class="poem-center-last">幸堪调鼎用，愿君垂采摘。</p>

  <p class="note"><a id="new-notef1" name="1157056" href="../Text/part0290.xhtml#new-note1">[1]</a> ［1］“应劭注”云云，实为晋灼注引李元记云。见《汉书·礼乐志》二。</p>
</body>
</html>