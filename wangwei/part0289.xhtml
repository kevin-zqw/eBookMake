<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>皇甫岳云溪杂题五首</title>
  <link href="../Styles/style0001.css" rel="stylesheet" type="text/css"/>
</head>
<body id="1130591">
  <h2 class="tpl-185-title-2">皇甫岳云溪杂题五首</h2>

  <h3 class="text-title-3-c" id="AUTO_ID_62">鸟鸣涧</h3>

  <p class="poem-center-first">人闲桂花落，夜静春山空。</p>

  <p class="poem-center-last">月出惊山鸟，时鸣春涧中。</p>

  <p class="bodytext-zh">【注】</p>

  <p class="bodytext"><b>皇甫岳：</b>按《唐书·宰相世系表》有皇甫岳，乃皇甫恂之子，未知即此人否。</p>

  <h3 class="text-title-3-c" id="AUTO_ID_63">莲花坞</h3>

  <p class="poem-center-first">日日采莲去，洲长多暮归。</p>

  <p class="poem-center-last">弄篙莫溅水，畏湿红莲衣。</p>

  <h3 class="text-title-3-c" id="AUTO_ID_64">鸬鹚堰</h3>

  <p class="poem-center-first">乍向红莲没，复出清浦飏<sup>①</sup>。</p>

  <p class="poem-center-last">独立何褵褷，衔鱼古查上。</p>

  <p class="bodytext-zh">【校】</p>

  <p class="bodytext">①清，顾可久本作“晴”。浦，《万首唐人绝句》作“蒲”。</p>

  <p class="bodytext-zh">【注】</p>

  <p class="bodytext"><b>鸬鹚：</b>《埤雅》：“鸬鹚，水鸟，似<b>嶔</b>而黑，一名<b>架</b>。嘴曲如钩，食鱼，入喉则烂。其热如汤，其骨主鲠及噎，盖以类推之者也。此鸟吐而生子，神农书所谓‘鸬鹚不卵生，口吐其雏，独为一异’者也。扬孚《异物志》云：‘鸬鹚能没于深水，取鱼而食之。不卵而孕雏于池泽，既胎而又吐生，多者生七八，少生五六，相连而出，若丝绪焉。水鸟而巢高木之上。’”</p>

  <p class="bodytext"><b>褵褷：</b>木华《海赋》：“凫雏离褷，鹤子淋渗。”张铣注：“离褷、淋渗，羽毛初生貌。”</p>

  <p class="bodytext"><b>古查：</b>《玉篇》：“楂，水中浮木也，亦作‘查’。”江总诗：“古楂横近涧，危石耸前洲。”</p>

  <h3 class="text-title-3-c" id="AUTO_ID_65">上田平</h3>

  <p class="poem-center-first">朝耕上平田，暮耕上平田。</p>

  <p class="poem-center-last">借问问津者，宁知沮溺贤<sup>①</sup>。</p>

  <p class="bodytext-zh">【校】</p>

  <p class="bodytext">①宁，《唐诗正音》作“谁”。</p>

  <h3 class="text-title-3-c" id="AUTO_ID_66">萍池</h3>

  <p class="poem-center-first">春池深且广，会待轻舟回。</p>

  <p class="poem-center-last">靡靡绿萍合，垂杨扫复开<sup>①</sup>。</p>

  <p class="bodytext-zh">【校】</p>

  <p class="bodytext">①扫复开，顾元纬本、凌本俱作“复扫开”。</p>
</body>
</html>
