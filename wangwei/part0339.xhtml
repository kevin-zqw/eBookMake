<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>从军行二首</title>
  <link href="../Styles/style0001.css" rel="stylesheet" type="text/css"/>
</head>
<body id="1243328">
  <h2 class="tpl-185-title-2">从军行二首<sup>①</sup></h2>

  <h3 class="text-title-3-c" id="AUTO_ID_103">其一</h3>

  <p class="poem-center-first">戈甲从军久<sup>②</sup>，风云识阵难。</p>

  <p class="poem-center-last">今朝拜韩信，计日斩成安<sup>③</sup>。</p>

  <p class="bodytext-zh">【校】</p>

  <p class="bodytext">①顾元纬本、凌本俱录此首，《乐府诗集》亦作王维诗，《万首唐人绝句》、《唐诗纪事》俱作王涯诗。行，顾元纬本作“辞”。</p>

  <p class="bodytext">②戈，《乐府诗集》作“旌”。</p>

  <p class="bodytext">③后二句，凌本、《乐府诗集》俱作“今朝韩信计，日下斩成安”。</p>

  <p class="bodytext-zh">【注】</p>

  <p class="bodytext"><b>拜韩信：</b>《汉书·高帝纪》：“汉王斋戒设坛场，拜韩信为大将军，问以计策。”</p>

  <p class="bodytext"><b>计日：</b>《魏志》：“司马懿临危制变，禽公孙渊可计日待也。”</p>

  <p class="bodytext"><b>斩成安：</b>《史记》：“韩信与张耳以兵数万，欲东下井陉击赵。赵王、成安君陈馀闻汉且袭之也，聚兵井陉口，号称二十万。信引兵遂下，未至井陉口三十里，止舍。夜半，传发选轻骑二千人，人持一赤帜，从间道萆山而望赵军。诫曰：‘赵见我走，必空壁逐我。若疾入赵壁，拔赵帜，立汉赤帜，谓军吏曰：“赵已先据便地为壁。”且彼未见吾大将旗鼓，未肯击前行，恐吾至阻险而还。’信乃使万人先行，出背水阵。赵军望见大笑。平旦，信建大将之旗鼓，鼓行出井陉口。赵开壁击之，大战良久。于是信佯弃鼓旗走水上军。水上军开入之，复疾战。赵果空壁争汉鼓旗，逐韩信。信已入水上军，军皆殊死战，不可败。信所出奇兵二千骑，共候赵空壁逐利，则驰入赵壁，皆拔赵旗，立汉赤帜。二千赵军已不胜，不能得信等，欲还归壁，壁皆汉赤帜，大惊，以为汉皆已得赵王将矣。兵遂乱，遁走。于是汉兵夹击，大破虏赵军，斩成安君泜水上，禽赵王歇。”</p>

  <h3 class="text-title-3-c" id="AUTO_ID_104">其二</h3>

  <p class="poem-center-first">燕颔多奇相，狼头敢犯边。</p>

  <p class="poem-center-last">寄言班定远，正是立功年。</p>

  <p class="bodytext-zh">【注】</p>

  <p class="bodytext"><b>燕颔：</b>《后汉书》：“班超行诣相者，曰：‘祭酒，布衣诸生耳，而当封侯万里之外。’超问其状，相者指曰：‘生燕颔、虎头，飞而食肉，此万里侯相也。’后使西域，西域五十馀国悉皆纳质内属焉。下诏封超为定远侯。”</p>

  <p class="bodytext"><b>狼头：</b>《北史》：“突厥者，其先居西海之右，独为部落，盖匈奴之别种也。姓阿史那氏，后为邻国所破，尽灭其族。有一儿，年且十岁，兵人见其小，不忍杀之，乃刖足断其臂，弃草泽中。有牝狼以肉饵之。及长，与狼交合，遂有孕焉。彼王闻此儿尚在，重遣杀之。使者见在狼侧，并欲杀狼。于时若有神物，投狼于西海之东，落高昌国西北山。山有洞穴，狼匿其中，遂生十男。十男长，外托妻孕，其后各为一姓，阿史那即其一也，最贤，遂为君长。</p>

  <p class="bodytext">故牙门建狼头纛，示不忘本也。”</p>
</body>
</html>