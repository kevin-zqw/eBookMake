<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>太平乐二首</title>
  <link href="../Styles/style0001.css" rel="stylesheet" type="text/css"/>
</head>
<body id="1251004">
  <h2 class="tpl-185-title-2">太平乐二首<sup>①</sup></h2>

  <h3 class="text-title-3-c" id="AUTO_ID_107">其一</h3>

  <p class="poem-center-first">风俗今和厚<sup>②</sup>，君王在穆清。</p>

  <p class="poem-center-last">行看探花曲<sup>③</sup>，尽是泰阶平。</p>

  <p class="bodytext-zh">【校】</p>

  <p class="bodytext">①顾元纬本、凌本俱录此首，《乐府诗集》亦作王维诗，《万首唐人绝句》作王涯诗，《唐诗纪事》作张仲素诗。〇乐，顾元纬本、凌本俱作“辞”。</p>

  <p class="bodytext">②和，顾元纬本作“何”。</p>

  <p class="bodytext">③探，《唐诗纪事》作“采”。</p>

  <p class="bodytext-zh">【注】</p>

  <p class="bodytext"><b>太平乐：</b>《乐府诗集》、《乐苑》曰：“太平乐，商调曲也。”</p>

  <p class="bodytext"><b>穆清：</b>《史记》：“汉兴以来，至明天子，获符瑞，建封禅，改正朔，易服色，受命于穆清。”如淳注：“受天命清和之气。”《正义》曰：“穆，美也。言天子有美德而教化清也。”</p>

  <p class="bodytext"><b>泰阶平：</b>《长杨赋》：“玉衡正而太阶平。”李善注：“《黄帝六符经》：‘泰阶者，天之三阶也。上阶上星为男主，下星为女主；中阶上星为诸侯、三公，下星为卿大夫；下阶上星为士，下星为庶人。三阶平，则阴阳和，风雨时，岁大登，民人息，天下平。是谓太平。’”李周翰注：“太阶，三阶星也。此三星正平，则天下太平也。”</p>

  <h3 class="text-title-3-c" id="AUTO_ID_108">其二</h3>

  <p class="poem-center-first">圣德超千古，皇威静四方<sup>①</sup>。</p>

  <p class="poem-center-last">苍生今息战，无事觉时长。</p>

  <p class="bodytext-zh">【校】</p>

  <p class="bodytext">①威，《唐诗纪事》作“风”。</p>
</body>
</html>