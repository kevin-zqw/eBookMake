<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>酌酒与裴迪</title>
  <link href="../Styles/style0001.css" rel="stylesheet" type="text/css"/>
</head>
<body id="887644">
  <h2 class="tpl-185-title-2">酌酒与裴迪</h2>

  <p class="poem-center-first">酌酒与君君自宽，</p>

  <p class="poem-center">人情翻覆似波澜。</p>

  <p class="poem-center">白首相知犹按剑，</p>

  <p class="poem-center">朱门先达笑弹冠。</p>

  <p class="poem-center">草色全经细雨湿<sup>①</sup>，<br/>
  花枝欲动春风寒。</p>

  <p class="poem-center">世事浮云何足问，</p>

  <p class="poem-center-last">不如高卧且加餐。</p>

  <p class="bodytext-zh">【校】</p>

  <p class="bodytext">①经，《文苑英华》作“轻”。</p>

  <p class="bodytext-zh">【注】</p>

  <p class="bodytext"><b>酌酒：</b>鲍照《行路难》：“酌酒以自宽，举杯断绝歌路难。”</p>

  <p class="bodytext"><b>波澜：</b>陆机诗：“休咎相乘蹑，翻覆若波澜。”</p>

  <p class="bodytext"><b>先达：</b>《韩非子》：“管仲、鲍叔相谓曰：‘齐国之诸公子其可辅者，非公子纠则小白也。与子人事一人焉，先达者相收。”</p>

  <p class="bodytext"><b>弹冠：</b>《汉书》：“王吉与贡禹为友，世称‘王阳在位，贡禹弹冠’，言其取舍同也。”</p>

  <p class="preface-text">王弇州曰：摩诘七言律，自“应制”、“早朝”诸篇外，往往不拘常调。至“酌酒与君”一篇，四联皆用仄法，此是初、盛唐所无。又云：右丞此篇，与岑嘉州“娇歌急管杂青丝，银烛金尊映翠眉。使君地主能相送，河尹天明坐莫辞。春城月出人皆醉，野戍花深马去迟。寄声报尔山翁道，今日河南异昔时”、苏子瞻“我行日夜见江海，枫叶芦花秋兴长。平淮忽迷天远近，青山久与船低昂。寿州已见白石塔，短棹又转黄茅冈。波平风软望不到，故人久立天苍茫”八句皆拗体也。然自有唐、宋之辨。</p>

  <p class="preface-text">成按：“草色”一联，乃是即景托谕，以众卉而邀时雨之滋，以奇英而受春寒之痼。即植物一类，且有不得其平者，况世事浮云变幻，又安足问耶？拟之六义，可比可兴。</p>
</body>
</html>