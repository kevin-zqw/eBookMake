<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>酬严少尹徐舍人见过不遇</title>
  <link href="../Styles/style0001.css" rel="stylesheet" type="text/css"/>
</head>
<body id="607187">
  <h2 class="tpl-185-title-2">酬严少尹徐舍人见过不遇</h2>

  <p class="poem-center-first">公门暇日少，穷巷故人稀。</p>

  <p class="poem-center">偶值乘篮舆，非关避白衣。</p>

  <p class="poem-center">不知炊黍否，谁解扫荆扉？</p>

  <p class="poem-center-last">君但倾茶椀，无妨骑马归。</p>

  <p class="bodytext-zh">【注】</p>

  <p class="bodytext"><b>少尹：</b>《唐六典》：“京兆、河南、太原府尹一人，从三品，少尹二人，从四品下。”</p>

  <p class="bodytext"><b>公门：</b>《东观汉纪》：“吴汉，南阳人。邓禹及诸将多荐举者再三，召见，其后勤勤不离公门。”</p>

  <p class="bodytext"><b>篮舆：</b>《晋书·陶潜传》：“刺史王弘以元熙中临州，甚钦迟之，后自造焉。潜称疾不见。弘每令人候之，密知当往庐山，乃遣其故人庞通之等赍酒，先于半道邀之。潜既遇酒，便引酌野亭，欣然忘进。弘乃出与相<span class="content-word-small">（闻）</span>〔见〕，遂欣宴穷日。弘要之还州，问其所乘，答曰：‘素有脚疾，向乘篮舆，亦足自反。’乃令一门生二儿共舆之至州，而言笑赏适，不觉有羡于华轩也。”</p>

  <p class="bodytext"><b>炊黍：</b>裴松之《三国志注》：“沐并字德信，河间人。始为名吏，有志介。尝过姊，姊为杀鸡炊黍而不留也。”</p>
</body>
</html>