<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送丘为往唐州</title>
  <link href="../Styles/style0001.css" rel="stylesheet" type="text/css"/>
</head>
<body id="687356">
  <h2 class="tpl-185-title-2">送丘为往唐州</h2>

  <p class="poem-center-first">宛洛有风尘，君行多苦辛。</p>

  <p class="poem-center">四愁连汉水，百口寄随人。</p>

  <p class="poem-center">槐色阴清昼，杨花惹暮春。</p>

  <p class="poem-center-last">朝端肯相送，天子绣衣臣。</p>

  <p class="bodytext-zh">【注】</p>

  <p class="bodytext"><b>唐州：</b>《唐书·地理志》：山南东道昌州春陵郡治枣阳。武德五年，以唐城山更名唐州，九年，徙治比阳。</p>

  <p class="bodytext"><b>四愁：</b>《文选》：“张衡为河间相，时天下渐弊，郁郁不得志，为《四愁诗》，依屈原以美人为君子，以珍宝为仁义，以水深雪氛为小人。思以道术相报，贻于时君，而惧谗邪不得以通。”</p>

  <p class="bodytext"><b>百口：</b>《晋书·孙盛传》：“请为百口切计。”</p>

  <p class="bodytext"><b>随人：</b>《元和郡县志》：“随州本春秋时随国，西至唐州三百六十里。”</p>

  <p class="bodytext"><b>朝端：</b>《宋书·王弘传》：“忝承人乏，位副朝端。”</p>

  <p class="bodytext"><b>绣衣：</b>《汉书·百官公卿表》：“侍御史有绣衣直指，出讨奸猾，治大狱。”师古注：“衣以绣者，尊宠之也。”</p>

  <p class="preface-text">杨升庵云：王右丞“杨花惹暮春”，李长吉“古竹老稍惹碧云”，温庭筠“暖香惹梦鸳鸯锦”，孙光宪“六宫眉黛惹春愁”，用“惹”字凡四，皆绝妙。</p>
</body>
</html>