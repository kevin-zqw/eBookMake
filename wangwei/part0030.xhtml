<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>春夜竹亭赠钱少府归蓝田</title>
  <link href="../Styles/style0001.css" rel="stylesheet" type="text/css"/>
</head>
<body id="197849">
  <h2 class="tpl-185-title-2">春夜竹亭赠钱少府归蓝田</h2>

  <p class="poem-center-first">夜静群动息，时闻隔林犬。</p>

  <p class="poem-center">却忆山中时，人家涧西远。</p>

  <p class="poem-center-last">羡君明发去，采蕨轻轩冕。</p>

  <p class="bodytext-zh">【注】</p>

  <p class="bodytext"><b>钱起：</b>《唐书》：“钱起，吴兴人。天宝中举进士。与郎士元齐名，时语曰：‘前有沈、宋，后有钱、郎。’终考功郎中。”不言其为少府。洎考起集中，有《初黄绶赴蓝田县作》诗一首，知史阙载也。</p>

  <p class="bodytext"><b>少府：</b>《清波杂志》：“古治百里之邑，令拊其俗，尉督其奸，故令曰明府，尉曰少府。”《<img alt="" class="normal-img-h1" src="../Images/image00341.jpeg"/>真子》：“令呼明府，故尉呼少府，以亚于县令。”</p>

  <p class="bodytext"><b>群动息：</b>陶潜诗：“日入群动息。”</p>

  <p class="bodytext"><b>明发：</b>孔颖达《毛诗正义》：“夜地而闇，至旦而明。明地发后，谓之明发也。”</p>

  <p class="bodytext"><b>蕨：</b>陆玑《诗疏》：“蕨，鳖也，山菜也。周、秦曰蕨，齐、鲁曰鳖。初生似蒜，茎紫黑色，可食如葵。”</p>

  <p class="bodytext"><b>轩冕：</b>谢朓诗：“志狭轻轩冕。”杜预《左传注》：“轩，大夫车。”《说文》：“冕，大夫以上冠也。”</p>
</body>
</html>