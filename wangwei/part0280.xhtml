<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>哭褚司马</title>
  <link href="../Styles/style0001.css" rel="stylesheet" type="text/css"/>
</head>
<body id="1105043">
  <h2 class="tpl-185-title-2">哭褚司马</h2>

  <p class="poem-center-first">妄识皆心累，浮生定死媒。</p>

  <p class="poem-center">谁言老龙吉，未免伯牛灾。</p>

  <p class="poem-center">故有求仙药，仍馀遁俗杯。</p>

  <p class="poem-center">山川秋树苦，窗户夜泉哀。</p>

  <p class="poem-center">尚忆青骡去，宁知白马来。</p>

  <p class="poem-center-last">汉臣修《史记》，莫蔽褚生才。</p>

  <p class="bodytext-zh">【注】</p>

  <p class="bodytext"><b>老龙吉：</b>《庄子》：“妸荷甘与神农同学于老龙吉。神农隐几阖户昼瞑，妸荷甘日中奓户而入，曰：‘老龙死矣。’神农隐几拥杖而起，嚗然投杖而笑，曰：‘天知予僻陋慢訑，故弃予而死。亡矣，夫子无所发予之狂言而死矣夫。’”</p>

  <p class="bodytext"><b>伯牛灾：</b>《史记》：“伯牛有恶疾，孔子往问之。”</p>

  <p class="bodytext"><b>青骡：</b>《鲁女生别传》：“李少君死后百馀日，人见其在河东蒲坂，乘青骡。帝闻之，发棺，无所见。”</p>

  <p class="bodytext"><b>白马：</b>《后汉书》：“范式少游太学，为诸生，与汝南张劭为友。劭字元伯。二人并告归乡里。式仕为郡功曹，忽梦见元伯玄冕垂缨屣履而呼曰：‘巨卿，吾以某日死，当以尔时葬，永归黄泉。子未我忘，岂能相及！’式怳然觉寤，悲叹泣下，便服朋友之服，投其葬日，驰往赴之。式未及到，而丧已发引，既至圹，将窆，而柩不肯进。其母抚之曰：‘元伯，岂有望邪？’遂停柩移时，乃见有素车白马，号哭而来。其母望之曰：‘是必范巨卿也。’巨卿既至，叩丧言曰：‘行矣元伯！死生路异，永从此辞。’会葬者千人，咸为挥涕。式因执绋而引，柩于是乃前。”</p>

  <p class="bodytext"><b>褚生：</b>《史记索隐》：“张晏曰：‘褚先生，颍川人。仕元、成间。’韦陵云：‘《褚<b>姸</b>家传》：褚少孙，梁相褚大弟之孙，宣帝时为博士，寓居沛，事大儒王式，故号“先生”，续《太史公书》。’”</p>
</body>
</html>