<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送孙秀才</title>
  <link href="../Styles/style0001.css" rel="stylesheet" type="text/css"/>
</head>
<body id="697948">
  <h2 class="tpl-185-title-2">送孙秀才<sup>①</sup></h2>

  <p class="poem-center-first">帝城风日好<sup>②</sup>，况复建平家。</p>

  <p class="poem-center">玉枕双文簟<sup>③</sup>，金盘五色瓜。</p>

  <p class="poem-center">山中无鲁酒<sup>④</sup>，松下饭胡麻。</p>

  <p class="poem-center-last">莫厌田家苦<sup>⑤</sup>，归期远复赊。</p>

  <p class="bodytext-zh">【校】</p>

  <p class="bodytext">①《唐诗纪事》以此诗为王缙之作。</p>

  <p class="bodytext">②风，《文苑英华》作“春”。</p>

  <p class="bodytext">③文，《文苑英华》、《唐诗纪事》俱作“纹”。</p>

  <p class="bodytext">④无，《文苑英华》、《唐诗纪事》俱作“沽”。</p>

  <p class="bodytext">⑤厌，《文苑英华》作“怨”。</p>

  <p class="bodytext-zh">【注】</p>

  <p class="bodytext"><b>建平：</b>《宋书》：“建平王景素好文章书籍，招集才义之士，倾身礼接，以收名誉。”</p>

  <p class="bodytext"><b>双文簟：</b>《东宫旧事》有赤花双文簟。</p>

  <p class="bodytext"><b>五色瓜：</b>阮籍诗：“昔闻东陵瓜，近在青门外。连畛距阡陌，子母相钩带。五色曜朝日，嘉宾四面会。”《述异记》：“吴桓王时，会稽生五色瓜。今吴中有五色瓜，岁时充贡献。”</p>

  <p class="bodytext"><b>鲁酒：</b>《淮南子》：“鲁酒薄而邯郸围。”后人以薄酒为“鲁酒”本此。</p>

  <p class="bodytext"><b>胡麻：</b>《法苑珠林》：“刘晨、阮肇食胡麻饭、山羊脯、牛肉，甚甘美。”</p>

  <p class="bodytext"><b>赊：</b>《韵会》：“赊，《说文》：‘贳买也。从贝佘声。’一曰远也。又徐曰：‘又谓迟缓为赊。’”</p>

  <p class="preface-text">成按：孙秀才盖客于京师，遨游诸王之门，不得意而归者，故首美帝城风日，并引建平家以为拟喻；承以“赤枕”、“金盘”一联，则客游之适意可知。今舍之而归去，所饮者若彼，所饭者若此。田家澹薄，大异畴昔，几何不生厌苦。然而莫厌也，视子之归期尚远，而迟缓不可必者，不犹愈乎？其慰藉之意深矣。</p>
</body>
</html>