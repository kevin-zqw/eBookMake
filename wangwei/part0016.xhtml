<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>早春行</title>
  <link href="../Styles/style0001.css" rel="stylesheet" type="text/css"/>
</head>
<body id="148895">
  <h2 class="tpl-185-title-2">早春行</h2>

  <p class="poem-center-first">紫梅发初遍，黄鸟歌犹涩。</p>

  <p class="poem-center">谁家折杨女，弄春如不及。</p>

  <p class="poem-center">爱水看妆坐，羞人映花立。</p>

  <p class="poem-center">香畏风吹散，衣愁露沾湿。</p>

  <p class="poem-center">玉闺青门里，日落香车入。</p>

  <p class="poem-center">游衍益相思，含啼向彩帷。</p>

  <p class="poem-center">忆君长入梦，归晩更生疑。</p>

  <p class="poem-center-last">不及红檐燕，双栖绿草时。</p>

  <p class="bodytext-zh">【注】</p>

  <p class="bodytext"><b>黄鸟：</b>陆玑《诗疏》：“黄鸟，黄鹂留也。或谓之黄栗留，幽州人谓之黄莺。一名仓庚，一名商庚，一名鵹黄，一名楚雀。齐人谓之抟黍。当葚熟时，来在桑间，故里语曰：‘黄栗留，看我麦黄葚熟不。’亦是应节趋时之鸟也。”</p>

  <p class="bodytext"><b>看妆：</b>庾肩吾《美人》诗：“看妆畏水动，敛袖避风吹。”</p>

  <p class="bodytext"><b>青门：</b>《三辅黄图》：“长安城东出南头第一门曰霸城门，民见门色青，名曰青城门，或曰青门。”</p>

  <p class="bodytext"><b>游衍：</b>谢朓《登山曲》：“王孙尚游衍，蕙草正萋萋。”</p>
</body>
</html>