<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>送岐州源长史归</title>
  <link href="../Styles/style0001.css" rel="stylesheet" type="text/css"/>
</head>
<body id="674416">
  <h2 class="tpl-185-title-2">送岐州源长史归</h2>

  <p class="poem-center-first">握手一相送，心悲安可论。</p>

  <p class="poem-center">秋风正萧索，客散孟尝门。</p>

  <p class="poem-center">故驿通槐里，长亭下槿原<sup>①</sup>。</p>

  <p class="poem-center-last">征西旧旌节，从此向河源。</p>

  <p class="bodytext-zh">【校】</p>

  <p class="bodytext">①槿，一作“柏”。</p>

  <p class="bodytext-zh">【注】</p>

  <p class="bodytext"><b>【原注】</b>源与余同在崔常侍幕中，时常侍已没。</p>

  <p class="bodytext"><b>岐州：</b>《唐书·地理志》：关内道凤翔府扶风郡本岐州。</p>

  <p class="bodytext"><b>长史：</b>《唐六典》：“上州有长史一人，从五品上。中州有长史一人，正六品上。”</p>

  <p class="bodytext"><b>孟尝：</b>《史记》：“孟尝君在薛，招致诸侯宾客及亡人有罪者，皆归孟尝君。孟尝君舍业厚遇之，以故倾天下之士，食客数千人。”</p>

  <p class="bodytext"><b>槐里：</b>《水经》：“渭水又东径槐里县故城南。”郦道元注：“县，古犬丘邑也。周郝王<a id="new-note1" name="675883" href="../Text/part0167.xhtml#new-notef1"><sup>[1]</sup></a>都之，秦以为废丘，亦曰舒丘。汉三年改曰槐里，王莽更名槐治，世谓之大槐里。晋太康中，始平郡治也。其城递带防陆，旧渠尚存，即《汉书》所谓‘槐里环堤’者也。”《史记正义》：“《括地志》云：犬丘故城一名槐里，亦曰废丘，在雍州始平县南十里。”《长安志》：“槐里驿在兴平县郭下，东至咸阳驿四十五里，西至武功驿六十五里。”</p>

  <p class="bodytext"><b>长亭：</b>庾信《哀江南赋》：“十里五里，长亭短亭。”</p>

  <p class="bodytext"><b>槿原：</b>槿原，秦中地名，未详所在。宋之问诗：“人悲槐里月，马踏槿原霜。”</p>

  <p class="bodytext"><b>旌节：</b>《唐书·百官志》；“节度使辞日，赐双旌双节。”</p>

  <p class="bodytext"><b>河源：</b>江淹诗：“当学卫霍将，建功在河源。”李善注：“河源，匈奴之境。《山海经》曰：‘昆仑之东北隅，实维河源也。’”刘良注：“河源即西域。”《唐书·地理志》：陇右道鄯州西平郡有河源军。</p>

  <p class="note"><a id="new-notef1" name="677266" href="../Text/part0167.xhtml#new-note1">[1]</a> 周郝王，当是“周懿王”之讹。</p>
</body>
</html>