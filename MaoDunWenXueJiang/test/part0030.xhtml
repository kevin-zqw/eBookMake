<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>巧艺第二十一</title>
</head>
<body>
<div style="page-break-after:always"></div>
<h1 class="kindle-cn-heading-2">巧艺第二十一</h1>
<p>1　弹棋始自魏宫内，用妆<a id="ch1-back" href="../Text/part0030.xhtml#ch1"><sup>[1]</sup></a>奁戏。<a id="ch1-844-back" href="../Text/part0030.xhtml#ch1-844"><sup>(1)</sup></a>文帝于此戏特妙，用手巾角拂之，无不中。有客自云能，帝使为之。客着葛巾角，低头拂棋，妙踰于帝。<a id="ch2-844-back" href="../Text/part0030.xhtml#ch2-844"><sup>(2)</sup></a></p>
<p class="fnote"><a id="ch1-844" href="../Text/part0030.xhtml#ch1-844-back">(1)</a>傅玄《弹棋赋叙》曰：“汉成帝好蹴踘，刘向以谓劳人体，竭人力，非至尊所宜御。乃因其体作弹棋。今观其道，蹴踘道也。”按玄此言，则弹棋之戏其来久矣。且《梁冀传》云：“冀善弹棋格五”，而此云起魏世，谬矣。</p>
<p class="fnote"><a id="ch2-844" href="../Text/part0030.xhtml#ch2-844-back">(2)</a>《典论》常<a id="ch2-back" href="../Text/part0030.xhtml#ch2"><sup>[2]</sup></a>自叙曰：“戏弄之事少所喜，唯弹棋略尽其妙，少时尝为之赋。昔京师少工有二焉：合乡侯东方世安、张公子，常恨不得与之对也。”《博物志》曰：“帝善弹棋，能用手巾角。时有一书生，又能低头以所冠葛巾角撇棋也。”<img alt="" src="../Images/image00463.jpeg" style="height:0.1em"/></p>
<p>2　陵云台楼观精巧，先称平众木轻重，然后造构，乃无锱铢相负揭。台虽高峻，常随风摇动，而终无倾倒之理。魏明帝登台，惧其势危，别以大材扶持之，楼即颓坏。论者谓轻重力偏故也。<a id="ch1-845-back" href="../Text/part0030.xhtml#ch1-845"><sup>(1)</sup></a></p>
<p class="fnote"><a id="ch1-845" href="../Text/part0030.xhtml#ch1-845-back">(1)</a>《洛阳宫殿簿》曰：“陵云台上壁方十三丈，高九尺。楼方四丈，高五丈。栋去地十三丈五尺七寸五分也。”<img alt="" src="../Images/image00463.jpeg" style="height:0.1em"/></p>
<p>3　韦仲将能书。魏明帝起殿，欲安榜，使仲将登梯题之。既下，头鬓皓然，因敕儿孙：“勿复学书。”<a id="ch1-846-back" href="../Text/part0030.xhtml#ch1-846"><sup>(1)</sup></a></p>
<p class="fnote"><a id="ch1-846" href="../Text/part0030.xhtml#ch1-846-back">(1)</a>《文章叙录》曰：“韦诞字仲将，京兆杜陵人，太仆端子。有文学，善属辞。以光禄大夫卒。”卫恒《四体书势》曰：“诞善楷书，魏宫观多诞所题。明帝立陵霄观，误先<a id="ch3-back" href="../Text/part0030.xhtml#ch3"><sup>[3]</sup></a>钉榜，乃笼盛诞，辘轳长絙引上，使就题之。去地二十五丈，诞甚危惧，乃戒子孙绝此楷法，著之家令。”<img alt="" src="../Images/image00463.jpeg" style="height:0.1em"/></p>
<p>4　钟会是荀济北从舅，二人情好不协。荀有宝剑，可直百万，常在母钟夫人许。<a id="ch1-847-back" href="../Text/part0030.xhtml#ch1-847"><sup>(1)</sup></a>会善书，学荀手迹，作书与母取剑，仍窃去不还。<a id="ch2-847-back" href="../Text/part0030.xhtml#ch2-847"><sup>(2)</sup></a>荀勖知是钟而无由得也，思所以报之。后钟兄弟以千万起一宅，始成，甚精丽，未得移住。荀极善画，乃潜往画钟门堂，作太傅形象，衣冠状貌如平生。二钟入门，便大感恸，宅遂空废。<a id="ch3-847-back" href="../Text/part0030.xhtml#ch3-847"><sup>(3)</sup></a></p>
<p class="fnote"><a id="ch1-847" href="../Text/part0030.xhtml#ch1-847-back">(1)</a>《孔氏志怪》曰：“勖以宝剑付妻。”</p>
<p class="fnote"><a id="ch2-847" href="../Text/part0030.xhtml#ch2-847-back">(2)</a>《世语》曰：“会善学人书，伐蜀之役，于剑阁要邓艾章表，皆约其言。令词旨倨傲，多自矜伐。艾由此被收也。”</p>
<p class="fnote"><a id="ch3-847" href="../Text/part0030.xhtml#ch3-847-back">(3)</a>《孔氏志怪》曰：“于时咸谓勖之报会，过于所失数十倍。彼此书画，巧妙之极。”<img alt="" src="../Images/image00463.jpeg" style="height:0.1em"/></p>
<p>5　羊长和博学工书，<a id="ch1-848-back" href="../Text/part0030.xhtml#ch1-848"><sup>(1)</sup></a>能骑射，善围棋。诸羊后多知书，而射奕余艺莫逮。</p>
<p class="fnote"><a id="ch1-848" href="../Text/part0030.xhtml#ch1-848-back">(1)</a>《文字志》曰：“忱性能草书，亦善行隶，有称于一时。”<img alt="" src="../Images/image00463.jpeg" style="height:0.1em"/></p>
<p>6　戴安道就范宣学，<a id="ch1-849-back" href="../Text/part0030.xhtml#ch1-849"><sup>(1)</sup></a>视范所为：范读书亦读书，范钞书亦钞书。唯独好画，范以为无用，不宜劳思于此。戴乃画南都赋图，范看毕咨嗟，甚以为有益，始重画。</p>
<p class="fnote"><a id="ch1-849" href="../Text/part0030.xhtml#ch1-849-back">(1)</a>《中兴书》曰：“逵不远千里，往豫章诣范宣，宣见逵，异之，以兄女妻焉。”<img alt="" src="../Images/image00463.jpeg" style="height:0.1em"/></p>
<p>7　谢太傅云：“顾长康画，有苍生来所无。”<a id="ch1-850-back" href="../Text/part0030.xhtml#ch1-850"><sup>(1)</sup></a></p>
<p class="fnote"><a id="ch1-850" href="../Text/part0030.xhtml#ch1-850-back">(1)</a>《续晋阳秋》曰：“恺之尤好丹青，妙绝于时。曾以一厨画寄桓玄，皆其绝者，深所珍惜，悉糊题其前。桓乃发厨后取之，好加理。后<a id="ch4-back" href="../Text/part0030.xhtml#ch4"><sup>[4]</sup></a>恺之见封题如初，而画并不存，直云：‘妙画通灵，变化而去，如人之登仙矣。’”<img alt="" src="../Images/image00463.jpeg" style="height:0.1em"/></p>
<p>8　戴安道中年画行像甚精妙。庾道季看之，语戴云：“神明太俗，由卿世情未尽。”戴云：“唯务光当免卿此语耳。”<a id="ch1-851-back" href="../Text/part0030.xhtml#ch1-851"><sup>(1)</sup></a></p>
<p class="fnote"><a id="ch1-851" href="../Text/part0030.xhtml#ch1-851-back">(1)</a>《列仙传》曰：“务光，夏时人也。耳长七寸，好鼓琴，服菖蒲韭根。汤将伐桀，谋于光，光曰：‘非吾事也。’汤曰：‘伊尹何如？’务光曰：‘强力忍诟，不知其它。’汤克天下，让于光，光曰：‘吾闻无道之世，不践其土，况让我乎？’负石自沈于卢水。”<img alt="" src="../Images/image00463.jpeg" style="height:0.1em"/></p>
<p>9　顾长康画裴叔则，颊上益三毛。人问其故，顾曰：“裴楷俊朗有识具，正此是其识具。”看画者寻之，定觉益三毛如有神明，殊胜未安时。”<a id="ch1-852-back" href="../Text/part0030.xhtml#ch1-852"><sup>(1)</sup></a></p>
<p class="fnote"><a id="ch1-852" href="../Text/part0030.xhtml#ch1-852-back">(1)</a>恺之历画古贤，皆为之赞也。<img alt="" src="../Images/image00463.jpeg" style="height:0.1em"/></p>
<p>10　王中郎以围棋是坐隐，支公以围棋为手谈。<a id="ch1-853-back" href="../Text/part0030.xhtml#ch1-853"><sup>(1)</sup></a></p>
<p class="fnote"><a id="ch1-853" href="../Text/part0030.xhtml#ch1-853-back">(1)</a>《博物志》曰：“尧作围棋，以教丹朱。”《语林》曰：“王以围棋为手谈，故其在哀制中，祥后客来，方幅会戏。”<img alt="" src="../Images/image00463.jpeg" style="height:0.1em"/></p>
<p>11　顾长康好写起人形。<a id="ch1-854-back" href="../Text/part0030.xhtml#ch1-854"><sup>(1)</sup></a>欲图殷荆州，殷曰：“我形恶，不烦耳。”顾曰：“明府正为眼尔。<a id="ch2-854-back" href="../Text/part0030.xhtml#ch2-854"><sup>(2)</sup></a>但明点童子，飞白拂其上，使如轻云之蔽日。”<a id="ch3-854-back" href="../Text/part0030.xhtml#ch3-854"><sup>(3)</sup></a></p>
<p class="fnote"><a id="ch1-854" href="../Text/part0030.xhtml#ch1-854-back">(1)</a>《续晋阳秋》曰：“恺之图写特妙。”</p>
<p class="fnote"><a id="ch2-854" href="../Text/part0030.xhtml#ch2-854-back">(2)</a>仲堪眇目故也。</p>
<p class="fnote"><a id="ch3-854" href="../Text/part0030.xhtml#ch3-854-back">(3)</a>日，一作月。<img alt="" src="../Images/image00463.jpeg" style="height:0.1em"/></p>
<p>12　顾长康画谢幼舆在岩石里。人问其所以，顾曰：“谢云：‘一丘一壑，自谓过之。’此子宜置丘壑中。”<img alt="" src="../Images/image00463.jpeg" style="height:0.1em"/></p>
<p>13　顾长康画人，或数年不点目精。人问其故，顾曰：“四体妍蚩，本无关于妙处，传神写照，正在阿堵中。”<img alt="" src="../Images/image00463.jpeg" style="height:0.1em"/></p>
<p>14　顾长康道画：“手挥五弦易，目送归鸿难。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0030.xhtml#ch1-back">[1]</a>&#160;妆：绍兴本、沈校本作“床”。</p>
<p class="fnote"><a id="ch2" href="../Text/part0030.xhtml#ch2-back">[2]</a>&#160;常：绍兴本、沈校本作“帝”。</p>
<p class="fnote"><a id="ch3" href="../Text/part0030.xhtml#ch3-back">[3]</a>&#160;先：原误作“朱”。</p>
<p class="fnote"><a id="ch4" href="../Text/part0030.xhtml#ch4-back">[4]</a>&#160;后：绍兴本作“复”，从上句读。</p>
</body>
</html>