<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>赏誉第八下</title>
</head>
<body>
<div style="page-break-after:always"></div>
<h1 class="kindle-cn-heading-2">赏誉第八下</h1>
<p>29　林下诸贤，各有俊才子。籍子浑，器量弘旷。【【1||《世语》曰：“浑字长成，清虚寡欲，位至太子中庶子。”】】康子绍，清远雅正。【【2||已见。】】涛子简，疏通高素。【【3||虞预《晋书》曰：“简字季伦，平雅有父风。与嵇绍、刘漠<a id="ch1-back" href="../Text/part0016.xhtml#ch1"><sup>[1]</sup></a>等齐名。迁尚书，出为征南将军。”】】咸子瞻，虚夷有远志。瞻弟孚，爽朗多所遗。【【4||《名士传》曰：“瞻字千里，夷任而少嗜欲，不修名行，自得于怀。读书不甚研求而识其要。仕至太子舍人。年三十卒。”《中兴书》曰：“孚风韵疏诞，少有门风。初为安东参军，蓬发饮酒，不以王务婴心。”】】秀子纯、悌，并令淑有清流。【【5||《竹林七贤论》曰：“纯字长悌，位至侍中。悌字叔逊，位至御史中丞。”《晋诸公赞》曰：“洛阳败，纯、悌出奔，为贼所害。”】】戎子万子，有大成之风，苗而不秀。【【6||《晋诸公赞》曰：“王绥字万子，辟太尉掾，不就。年十九卒。”《晋书》曰：“戎子万，有美号而太肥，戎令食糠，而肥愈甚也。”<img alt="" src="../Images/image00463.jpeg" style="height:0.1em"/>】】唯伶子无闻。凡此诸子，唯瞻为冠，绍、简亦见重当世。</p>






<p>30　庾子躬有废疾，甚知名。家在城西，号曰城西公府。【【7||虞预《晋书》曰：“琮字子躬，颍川人，太常峻第二子，仕至太尉掾。”<img alt="" src="../Images/image00463.jpeg" style="height:0.1em"/>】】</p>

<p>31　王夷甫语乐令：“名士无多人，故当容平子知。”【【8||《王澄别传》曰：“澄风韵迈达，志气不群。从兄戎、兄夷甫名冠当年。四海人士一为澄所题目，则二兄不复措意，云‘已经平子’，其见重如此。是以名闻益盛，天下知与不知，莫不倾注。澄后事迹不逮，朝野失望。及旧游识见者，犹曰：‘当今名士也。’”<img alt="" src="../Images/image00463.jpeg" style="height:0.1em"/>】】</p>

<p>32　王太尉云：“郭子玄语议如悬河写水，注而不竭。”【【9||《名士传》曰：“子玄有俊才，能言庄老。”<img alt="" src="../Images/image00463.jpeg" style="height:0.1em"/>】】</p>

<p>33　司马太傅府多名士，一时俊异。庾文康云：“见子嵩在其中，常自神王。”【【10||《晋阳秋》曰：“敳为太傅从事中郎。”<img alt="" src="../Images/image00463.jpeg" style="height:0.1em"/>】】</p>

<p>34　太傅东海王镇许昌，以王安期为记室参军，雅相知重。敕世子毗曰：“夫学之所益者浅，体之所安者深。闲习礼度，不如式瞻仪形。讽味遗言，不如亲承音旨。王参军人伦之表，汝其师之！”或曰：“王、赵、邓三参军人伦之表，汝其师之！”谓安期、邓伯道、赵穆也。【【11||《赵吴郡行状》曰：“穆字季子，汲郡人。贞淑平粹，才识清通。历尚书郎、太傅参军。后<a id="ch2-back" href="../Text/part0016.xhtml#ch2"><sup>[2]</sup></a>太傅越与穆及王承、阮瞻、邓攸书曰：‘《礼》：八岁出就外傅，十年曰幼学，明可以渐先王之教也。然学之所受者浅，体之所安者深。是以闲习礼度，不如式瞻轨仪。讽味遗言，不如亲承辞旨。小儿毗既无令淑之资，未闻道德之风，欲屈诸君，时以闲豫周旋燕诲也。’穆历晋明帝师、冠军将军、吴郡太守。封南乡侯。”<img alt="" src="../Images/image00463.jpeg" style="height:0.1em"/>】】袁宏作《名士传》直云王参军。或云赵家先犹有此本。</p>

<p>35　庾太尉少为王眉子所知。庾过江，叹王曰：“庇其宇下，使人忘寒暑。”【【12||《晋诸公赞》曰：“玄少希慕简旷。”《八王故事》曰：“玄为陈留太守，或劝玄过江投琅邪王，玄曰：‘王处仲得志于彼，家叔犹不免害，岂能容我？’谓其器宇不容于敦也。”<img alt="" src="../Images/image00463.jpeg" style="height:0.1em"/>】】</p>

<p>36　谢幼舆曰：“友人王眉子清通简畅，嵇延祖弘雅劭长，董仲道卓荦有致度。”【【13||王隐《晋书》曰：“董养字仲道，太始初，到洛下<a id="ch3-back" href="../Text/part0016.xhtml#ch3"><sup>[3]</sup></a>干禄求荣。永嘉中，洛城东北角步广里中地陷，中有二鹅，苍者飞去，白者不能飞。问之博识者，不能知。养闻，叹曰：‘昔周时所盟会狄泉，此地也。卒有二鹅，苍者胡象，后明<a id="ch4-back" href="../Text/part0016.xhtml#ch4"><sup>[4]</sup></a>当入洛，白者不能飞，此国讳也。’”谢鲲《元化论序》曰：“陈留董仲道于元康中见惠帝废杨悼后，升太学堂叹曰：‘建此堂也，将何为乎？每见国家赦书，谋反逆皆赦，孙杀王父母，子杀父母不赦，以为王法所不容也。奈何公卿处议，文饰礼典以至此乎？天人之理既灭，大乱斯起。’顾谓谢鲲、阮孚曰：‘《易》称：知几其神乎，君等可深藏矣！’乃与妻荷担入蜀，莫知其所终。”<img alt="" src="../Images/image00463.jpeg" style="height:0.1em"/>】】</p>

<p>37　王公目太尉：“岩岩清峙，壁立千仞。”【【14||顾恺之《夷甫画赞》曰：“夷甫天形瓌特，识者以为岩岩秀峙，壁立千仞。”<img alt="" src="../Images/image00463.jpeg" style="height:0.1em"/>】】</p>

<p>38　庾太尉在洛下，问讯中郎。【【15||庾敳。】】中郎留之云：“诸人当来。”寻温元甫、【【16||《晋诸公赞》曰：“温几字元甫，太原人。才性清婉。历司徒右长史、湘州刺史，卒官。”】】刘王乔、【【17||曹嘉之《晋纪》曰：“刘畴字王乔，彭城人。父讷，司隶校尉。畴善谈名理。曾避乱坞壁，有胡数百欲害之。畴无惧色，援笳而吹之，为出塞、入塞之声以动其游客之思。于是群胡皆泣而去之。位至司徒左长史。”】】裴叔则俱至，酬酢终日。庾公犹忆刘、裴之才俊，元甫之清中。【【18||中，一作平。<img alt="" src="../Images/image00463.jpeg" style="height:0.1em"/>】】</p>




<p>39　蔡司徒在洛，见陆机兄弟住参佐廨中，三间瓦屋，士龙住东头，士衡住西头。士龙为人文弱可爱，士衡长七尺余，声作钟声，言多忼慨。【【19||《文士传》曰：“云性弘静，怡怡然为士友所宗。机清厉有风格，为乡党所惮。”<img alt="" src="../Images/image00463.jpeg" style="height:0.1em"/>】】</p>

<p>40　王长史是庾子躬外孙，【【20||《王氏谱》曰：“濛父讷，娶颍州<a id="ch5-back" href="../Text/part0016.xhtml#ch5"><sup>[5]</sup></a>庾琮之女，字三寿也。”】】丞相目子躬云：“入理泓然，我已上人。”【【21||子躬，子嵩兄也。<img alt="" src="../Images/image00463.jpeg" style="height:0.1em"/>】】</p>


<p>41　庾太尉目庾中郎：“家从谈谈之许。”【【22||《名士传》曰：“敳不为辨析之谈，而举其旨要。太尉王夷甫雅重之也。”一作“家从谈之祖。”从，一作诵。许，一作辞。<img alt="" src="../Images/image00463.jpeg" style="height:0.1em"/>】】</p>

<p>42　庾公目中郎：“神气融散，差如得上。”【【23||《晋阳秋》曰：“敳颓然渊放，莫有动其听者。”<img alt="" src="../Images/image00463.jpeg" style="height:0.1em"/>】】</p>

<p>43　刘琨称祖车骑为朗诣，曰：“少为王敦所叹。”【【24||虞预《晋书》曰：“逖<a id="ch6-back" href="../Text/part0016.xhtml#ch6"><sup>[6]</sup></a>字士穉，范阳遒人。豁荡不修仪检，轻财好施。”《晋阳秋》曰：“逖与司空刘琨俱以雄豪著名。年二十四，与琨同辟司州主簿，情好绸缪，共被而寝。中夜闻鸡鸣，俱起曰：‘此非恶声也。’每语世事，则<a id="ch7-back" href="../Text/part0016.xhtml#ch7"><sup>[7]</sup></a>中宵起坐，相谓曰：‘若四海鼎沸，豪杰共起，吾与足下相避中原耳。’为汝南太守，值京师倾覆，率流民数百家南度，行达泗口，安东板为徐州刺史。逖既有豪才，常忼慨以中原为己任，乃说中宗雪复神州之计，拜为豫州刺史，使自招募。逖遂率部曲百余家，北度江，誓曰：‘祖逖若不清中原而复济此者，有如大江！’攻城略地，招怀义士，屡摧石虎，虎不敢复窥河南。石勒为逖母墓置守吏。刘琨与亲旧书曰：‘吾枕戈待旦，志枭逆虏，常恐祖生先吾着鞭耳！’会其病卒。先有妖星见豫州分，逖曰：‘此必为我也！天未欲<a id="ch8-back" href="../Text/part0016.xhtml#ch8"><sup>[8]</sup></a>灭寇故耳。’赠车骑将军。”<img alt="" src="../Images/image00463.jpeg" style="height:0.1em"/>】】</p>

<p>44　时人目庾中郎：“善于托大，长于自藏。”【【25||《名士传》曰：“敳虽居职任，未尝以事自婴，从容博畅，寄通而已。是时天下多故，机事屡起，有为者拔奇吐异，而祸福继之。敳常默然，故忧喜不至也。”<img alt="" src="../Images/image00463.jpeg" style="height:0.1em"/>】】</p>

<p>45　王平子迈世有俊才，少所推服。每闻卫玠言，辄叹息绝倒。【【26||《玠别传》曰：“玠少有名理，善通庄老。琅邪王平子高气不群，迈世独傲，每闻玠之语议，至于理会之间、要妙之际，辄绝倒于坐。前后三闻，为之三倒。时人遂曰：‘卫君谈道，平子三倒。’”<img alt="" src="../Images/image00463.jpeg" style="height:0.1em"/>】】</p>

<p>46　王大将军与元皇表云：“舒风<img class="kindle-cn-inline-character" alt="" src="../Images/image00472.jpeg"/>简正，允作雅人，自多于邃。【【27||王舒已见。《王邃别传》曰：“邃字处重，琅邪人，舒弟也。意局刚清，以政事称。累迁中领军、尚书左仆射。”舒、邃并敦从弟。】】最是臣少所知拔。中间夷甫、澄见语：‘卿知处明、茂弘。茂弘已有令名，真副卿清论；处明亲疏无知之者，吾常以卿言为意，殊<a id="ch9-back" href="../Text/part0016.xhtml#ch9"><sup>[9]</sup></a>未有得，恐已悔之。’臣慨然曰：‘君以此试。’顷来始乃有称之者。言常人正自患知之使过，不知使负实。”【【28||使，一作便。<img alt="" src="../Images/image00463.jpeg" style="height:0.1em"/>】】</p>


<p>47　周侯于荆州败绩，还，未得用。王丞相与人书曰：“雅流弘器，何可得遗？”【【29||邓粲《晋纪》曰：“顗为荆州，始至，而建平民傅密等叛，迎<a id="ch10-back" href="../Text/part0016.xhtml#ch10"><sup>[10]</sup></a>蜀贼。顗狼狈失据，陶侃救<a id="ch11-back" href="../Text/part0016.xhtml#ch11"><sup>[11]</sup></a>之，得免。顗至武昌投王敦，敦更选侃代顗。顗还建康，未即得用也。”<img alt="" src="../Images/image00463.jpeg" style="height:0.1em"/>】】</p>

<p>48　时人欲题目高坐而未能。桓廷尉以问周侯，周侯曰：“可谓卓朗。”桓公曰：“精神渊著。”【【30||《高坐传》曰：“庾亮、周顗、桓彝，一代名士，一见和尚，披衿致契。曾为和尚作目，久之未得。有云：‘尸利密可称卓朗。’于是桓始咨嗟，以为标之极似。宣武尝云：‘少见和尚，称其精神渊著，当年出伦。’其为名士所叹如此。”<img alt="" src="../Images/image00463.jpeg" style="height:0.1em"/>】】</p>

<p>49　王大将军称其儿云：“其神候似欲可。”【【31||王应也。<img alt="" src="../Images/image00463.jpeg" style="height:0.1em"/>】】</p>

<p>50　卞令目叔向：“朗朗如百闲屋。”【【32||《春秋左氏传》曰：“叔向，羊舌肸也。晋大夫。”<img alt="" src="../Images/image00463.jpeg" style="height:0.1em"/>】】</p>

<p>51　王敦为大将军，镇豫章。卫玠避乱，从洛投敦，相见欣然，谈话弥日。于时谢鲲为长史，敦谓鲲曰：“不意永嘉之中，复闻正始之音。阿平若在，当复绝倒。”【【33||《玠别传》曰：“玠至武昌见王敦，敦与之谈论，弥日信宿。敦顾谓僚属曰：‘昔王辅嗣吐金声于中朝，此子今复玉振于江表，微言之绪，绝而复续。不悟永嘉之中，复闻正始之音。阿平若在，当复绝倒<a id="ch12-back" href="../Text/part0016.xhtml#ch12"><sup>[12]</sup></a>。’”<img alt="" src="../Images/image00463.jpeg" style="height:0.1em"/>】】</p>

<p>52　王平子与人书，称其儿“风气日上，足散人怀”。【【34||《永嘉流人名》曰：“澄弟四子微<a id="ch13-back" href="../Text/part0016.xhtml#ch13"><sup>[13]</sup></a>。”《澄别传》曰：“微迈上有父风。”<img alt="" src="../Images/image00463.jpeg" style="height:0.1em"/>】】</p>

<p>53　胡毋彦国吐佳言如屑，后进领袖。【【35||言谈之流，靡靡如解木出屑也。<img alt="" src="../Images/image00463.jpeg" style="height:0.1em"/>】】</p>

<p>54　王丞相云：“刁玄亮之察察，戴若思之岩岩，【【36||虞预书曰：“戴俨字若思，广陵人。才义辩济，有风标锋颖。累迁征西将军，为王敦所害。赠左光禄大夫，仪同三司。”】】卞望之之峰距。”【【37||《卞壸别传》曰：“壸字望之，济阴冤句人。父粹，太常卿。壸少以贵正见称，累迁御史中丞，权门屏迹，转领军、尚书令。苏峻作乱，率众距<a id="ch14-back" href="../Text/part0016.xhtml#ch14"><sup>[14]</sup></a>战，父子二人俱死王难。”邓粲《晋纪》曰：“初，咸和中，贵游子弟能谈嘲者，慕王平子、谢幼舆等为达。壸厉色于朝曰：‘悖礼伤教，罪莫斯甚！中朝倾覆，实由于此！’欲奏治之。王导、庾亮不从，乃止。其后皆折节为名士。”《语林》曰：“孔坦为侍中，密启成帝，不宜往<a id="ch15-back" href="../Text/part0016.xhtml#ch15"><sup>[15]</sup></a>拜曹夫人。丞相闻之，曰：‘王茂弘驽痾耳！若卞望之之岩岩，刁玄亮之察察，戴若思之峰距，当敢尔不？’”此言殊有由绪，故聊载之耳。<img alt="" src="../Images/image00463.jpeg" style="height:0.1em"/>】】</p>


<p>55　大将军语右军：“汝是我佳子弟，【【38||按《王氏谱》，羲之是敦从父兄子。】】当不减阮主簿。”【【39||《中兴书》曰：“阮裕少有德行，王敦闻其名，召为主簿，知敦有不臣之心，纵酒昏酣，不综其事。”<img alt="" src="../Images/image00463.jpeg" style="height:0.1em"/>】】</p>


<p>56　世目周侯：嶷如断山。【【40||《晋阳秋》曰：“顗正情嶷然，虽一时侪类，皆无敢媟近。”<img alt="" src="../Images/image00463.jpeg" style="height:0.1em"/>】】</p>

<p>57　王丞相招祖约夜语，至晓不眠。明旦有客，公头鬓未理，亦<a id="ch16-back" href="../Text/part0016.xhtml#ch16"><sup>[16]</sup></a>小倦。客曰：“公昨如是，似失眠。”公曰：“昨与士少语，遂使人忘疲。”<img alt="" src="../Images/image00463.jpeg" style="height:0.1em"/></p>
<p>58　王大将军与丞相书，称杨朗曰：“世彦识器理致，才隐明断，既为国器，且是杨侯淮<a id="ch17-back" href="../Text/part0016.xhtml#ch17"><sup>[17]</sup></a>之子。【【41||《世语》曰：“淮字始立，弘农华阴人。曾祖彪、祖修，有名前世。父嚣，典军校尉。淮元康末为冀州刺史。”荀绰《冀州记》曰：“淮见王纲不振，遂纵酒，不以官事规意，消摇卒岁而已。成都王知淮不治，犹以其名士，惜而不遣，召为军咨议祭酒。府散停家，关东诸侯欲以淮补三事，以示怀贤尚德之事，未施行而卒。时年二十有七。<a id="ch19-back" href="../Text/part0016.xhtml#ch19"><sup>[19]</sup></a>”<img alt="" src="../Images/image00463.jpeg" style="height:0.1em"/>】】位望殊<a id="ch18-back" href="../Text/part0016.xhtml#ch18"><sup>[18]</sup></a>为陵迟，卿亦足与之处。”</p>

<p>59　何次道往丞相许，丞相以麈尾指坐，呼何共坐曰：“来！来！此是君坐。”【【42||何充。已见。<img alt="" src="../Images/image00463.jpeg" style="height:0.1em"/>】】</p>

<p>60　丞相治扬州廨舍，按行而言曰：“我正为次道治此尔！”何少为王公所重，故屡发此叹。【【43||《晋阳秋》曰：“充，导妻姊之子，明穆皇后之妹夫也。思韵淹济，有文义才情，导深器之。由是少有美誉，遂历显位。导有副贰已使继相意，故屡显此指于上下。”<img alt="" src="../Images/image00463.jpeg" style="height:0.1em"/>】】</p>

<p>61　王丞相拜司徒而叹曰：“刘王乔若过江，我不独拜公。”【【44||曹嘉之《晋纪》曰：“畴有重名，永嘉中为阎鼎所害。司徒蔡谟每叹曰：‘若使刘王乔得南渡，司徒公之美选也。’”<img alt="" src="../Images/image00463.jpeg" style="height:0.1em"/>】】</p>

<p>62　王蓝田为人晚成，时人乃谓之痴。【【45||《晋阳秋》曰：“述体道清粹，简贵静正，怡然自足，不交非类。虽群英纷纷，俊乂交驰，述独蔑然，曾不慕羡。由是名誉久蕴。”】】王丞相以其东海子，辟为掾。常集聚，王公每发言，众人竞赞之。述于末坐曰：“主非尧、舜，何得事事皆是？”丞相甚相叹赏。【【46||言非圣人，不能无过。意讥赞述之徒。<img alt="" src="../Images/image00463.jpeg" style="height:0.1em"/>】】</p>


<p>63　世目杨朗：“沈审经断。”蔡司徒云：“若使中朝不乱，杨氏作公方未已。”谢公云：“朗是大才。”【【47||《八王故事》曰：“杨淮<a id="ch20-back" href="../Text/part0016.xhtml#ch20"><sup>[20]</sup></a>有六子，曰乔、髦、朗、琳、俊、仲<a id="ch21-back" href="../Text/part0016.xhtml#ch21"><sup>[21]</sup></a>，皆得美名。论者以谓悉有台辅之望。文康庾公每追叹曰：‘中朝不乱，诸杨作公未已也。’”<img alt="" src="../Images/image00463.jpeg" style="height:0.1em"/>】】</p>

<p>64　刘万安即道真从子。庾公【【48||琮，字子躬。】】所谓“灼然玉举”。又云：“千人亦见，百人亦见。”【【49||《刘氏谱》曰：“绥字万安，高平人。祖奥，太祝令。父斌，著作郎。绥历骠骑长史。”<img alt="" src="../Images/image00463.jpeg" style="height:0.1em"/>】】</p>


<p>65　庾公为护军，属桓廷尉觅一佳吏，乃经年。桓后遇见徐宁而知之，遂致于庾公，曰：“人所应有，其不必有；人所应无，己不必无。真海岱清士。”【【50||《徐江州本事》曰：“徐宁字安期，东海郯<a id="ch22-back" href="../Text/part0016.xhtml#ch22"><sup>[22]</sup></a>人。通朗有德素，少知名。初为舆县令。谯国桓彝有人伦鉴识，尝去职无事，至广陵寻亲旧，遇风，停浦中累日，在船忧邑，上岸消摇，见一空宇，有似廨署<a id="ch23-back" href="../Text/part0016.xhtml#ch23"><sup>[23]</sup></a>。彝访之，云：‘舆县廨也，令姓徐名宁。’彝既独行，思逢悟赏，聊造之。宁清惠博涉，相遇怡然。遂停宿，因留数夕，与宁结交而别。至都，谓庾亮曰：‘吾为卿得一佳吏部郎<a id="ch24-back" href="../Text/part0016.xhtml#ch24"><sup>[24]</sup></a>。’亮问所在，彝即叙之。累迁吏部郎、左将军、江州刺史。”<img alt="" src="../Images/image00463.jpeg" style="height:0.1em"/>】】</p>

<p>66　桓茂伦云：“褚季野皮里阳秋。”谓其裁中也。【【51||《晋阳秋》曰：“裒简穆有器识，故为彝所目也。”<img alt="" src="../Images/image00463.jpeg" style="height:0.1em"/>】】</p>

<p>67　何次道尝送东人，瞻望，见贾宁在后轮中，曰：“此人不死，终为诸侯上客。”【【52||《晋阳秋》曰：“宁<a id="ch25-back" href="../Text/part0016.xhtml#ch25"><sup>[25]</sup></a>字建宁，长乐人，贾氏孽子也。初自结于王应、诸葛瑶。应败，浮游吴会，吴人咸侮辱之。闻京师乱，驰出，投苏峻，峻甚昵之，以为谋主。及峻闻义军起，自姑孰屯于石头，是宁之计。峻败，先降。仕至新安太守。”<img alt="" src="../Images/image00463.jpeg" style="height:0.1em"/>】】</p>

<p>68　杜弘治墓崩，哀容不称。庾公顾谓诸客曰：“弘治至羸，不可以致哀。”【【53||《晋阳秋》曰：“杜乂字弘治，京兆人。祖预、父锡，有誉前朝。乂少有令名，仕丹阳丞，蚤卒。成帝纳乂女为后。”<img alt="" src="../Images/image00463.jpeg" style="height:0.1em"/>】】又曰：“弘治哭不可哀。”</p>

<p>69　世称庾文康为丰年玉，穉恭为荒年谷。庾家论云是文康称恭为荒年谷、庾长仁为丰年玉。【【54||谓亮有廊庙之器，翼有匡<a id="ch26-back" href="../Text/part0016.xhtml#ch26"><sup>[26]</sup></a>世之才，各有用也。<img alt="" src="../Images/image00463.jpeg" style="height:0.1em"/>】】</p>

<p>70　世目：“杜弘治标鲜，季野穆少。”【【55||《江左名士传》曰：“乂，清标令上<a id="ch27-back" href="../Text/part0016.xhtml#ch27"><sup>[27]</sup></a>也。”<img alt="" src="../Images/image00463.jpeg" style="height:0.1em"/>】】</p>

<p>71　有人目杜弘治：“标鲜清令，盛德之风，可乐咏也。”【【56||《语林》曰：“有人目杜弘治：标鲜甚清令，初若熙怡，容无韵，<a id="ch28-back" href="../Text/part0016.xhtml#ch28"><sup>[28]</sup></a>盛德之风，可乐咏也。”<img alt="" src="../Images/image00463.jpeg" style="height:0.1em"/>】】</p>

<p>72　庾公云：“逸少国举。”故庾倪为碑文云：“拔萃国举。”【【57||倪，庾倩小字也。徐广《晋纪》曰：“倩字少彦，司空冰子，皇后兄也。有才具，仕至太宰长史。桓温以其宗强，使下邳王晃诬与谋反而诛之。”<img alt="" src="../Images/image00463.jpeg" style="height:0.1em"/>】】</p>

<p>73　庾穉恭与桓温书称“刘道生日夕在事，大小殊快。义怀通乐，既佳，且足作友，正实良器，推此与君同济艰不者也。”【【58||宋明帝《文章志》曰：“刘恢字道生，沛国人。识局明济，有文武才。王濛每称其思理淹通，蕃屏之高选。为车骑司马，年三十六卒，赠前将军。”<img alt="" src="../Images/image00463.jpeg" style="height:0.1em"/>】】</p>

<p>74　王蓝田拜扬州，主簿请讳，教云：“亡祖先君，名播海内，远近所知。内讳不出于外，【【59||《礼记》曰：“妇人之讳不出门。”<img alt="" src="../Images/image00463.jpeg" style="height:0.1em"/>】】余无所讳。”</p>

<p>75　萧中郎，孙丞<a id="ch29-back" href="../Text/part0016.xhtml#ch29"><sup>[29]</sup></a>公妇父。刘尹在抚军坐，时拟为太常，刘尹云：“萧祖周不知便可作三公不？自此以还，无所不堪。”【【60||《晋百官名》曰：“萧轮字祖周，乐安人。”刘谦之《晋纪》曰：“轮有才学，善三《礼》，历常侍、国子博士。”<img alt="" src="../Images/image00463.jpeg" style="height:0.1em"/>】】</p>

<p>76　谢太傅未冠，始出西，诣王长史清言良久。去后，苟子问曰：【【61||王濛、子修。并已见。<img alt="" src="../Images/image00463.jpeg" style="height:0.1em"/>】】“向客何如尊？”长史曰：“向客亹亹，为来逼人。”</p>

<p>77　王右军语刘尹：“故当共推安石。”刘尹曰：“若安石东山志立，当与天下共推之。”【【62||《续晋阳秋》曰：“初，安家于会稽上虞县，优游山林，六七年间<a id="ch30-back" href="../Text/part0016.xhtml#ch30"><sup>[30]</sup></a>，征召不至，虽弹奏相属，继以禁锢，而晏然不屑也。”<img alt="" src="../Images/image00463.jpeg" style="height:0.1em"/>】】</p>

<p>78　谢公称蓝田：“掇皮皆真。”【【63||徐广《晋纪》曰：“述贞审，真意不显。”<img alt="" src="../Images/image00463.jpeg" style="height:0.1em"/>】】</p>

<p>79　桓温行经王敦墓边过，望之云：“可儿！可儿！”【【64||孙绰与庾亮笺曰：“王敦可人之目，数十年间也。”<img alt="" src="../Images/image00463.jpeg" style="height:0.1em"/>】】</p>

<p>80　殷中军道王右军云：“逸少清贵人，吾于之甚至，一时无所后。”【【65||《文章志》曰：“羲之高爽有风气，不类常流也。”<img alt="" src="../Images/image00463.jpeg" style="height:0.1em"/>】】</p>

<p>81　王仲祖称殷渊源：“非以长胜人，处长亦胜人。”【【66||《晋阳秋》曰：“浩善以通和接物也。”<img alt="" src="../Images/image00463.jpeg" style="height:0.1em"/>】】</p>

<p>82　王司州与殷中军语，叹云：“己之府奥，蚤已倾写而见，殷陈势浩汗，众源未可得测。”【【67||徐广《晋纪》曰：“浩清言妙辩玄致，当时名流皆为其美誉。”<img alt="" src="../Images/image00463.jpeg" style="height:0.1em"/>】】</p>

<p>83　王长史谓林公：“真长可谓金玉满堂。”林公曰：“金玉满堂，复何为简选？”王曰：“非为简选，直致言处自寡耳。”【【68||谓吉人之辞寡，非择言而出也。<img alt="" src="../Images/image00463.jpeg" style="height:0.1em"/>】】</p>

<p>84　王长史道江道群：“人可应有，乃不必有；人可应无，己必无。”【【69||《中兴书》曰：“江灌字道群，陈留人，仆射虨从弟也。有才器，与从兄逌<a id="ch31-back" href="../Text/part0016.xhtml#ch31"><sup>[31]</sup></a>名相亚。仕尚书、中护军。”<img alt="" src="../Images/image00463.jpeg" style="height:0.1em"/>】】</p>

<p>85　会稽孔沈、魏顗、虞球、虞存、谢奉并是四族之俊，于时之桀<a id="ch32-back" href="../Text/part0016.xhtml#ch32"><sup>[32]</sup></a>。【【70||沈、存、顗、奉并别见。《虞氏谱》曰：“球字和琳，会稽余姚人。祖授，吴广州刺史。父基，右军司马。球仕至黄门侍郎。”】】孙兴公目之曰：“沈为孔家金，顗为魏家玉，虞为长、琳宗，谢为弘道伏。”【【71||长、琳即存及球字也。弘道，谢奉字也。言虞氏宗长、琳之才，谢氏伏弘道之美也。<img alt="" src="../Images/image00463.jpeg" style="height:0.1em"/>】】</p>


<p>86　王仲祖、刘真长造殷中军谈，谈竟，俱载去。刘谓王曰：“渊源真可。”王曰：“卿故堕其云雾中。”【【72||《中兴书》曰：“浩能言理，谈论精微，长于老、易，故风流者皆宗归之。”<img alt="" src="../Images/image00463.jpeg" style="height:0.1em"/>】】</p>

<p>87　刘尹每称王长史云：“性至通而自然有节。”【【73||《濛别传》曰：“濛之交物，虚己纳善，恕而后行，希见其喜愠之色。凡与一面，莫不敬而爱之。然少孤，事诸母甚谨，笃义穆族<a id="ch33-back" href="../Text/part0016.xhtml#ch33"><sup>[33]</sup></a>，不修小洁，以清贫见称。”<img alt="" src="../Images/image00463.jpeg" style="height:0.1em"/>】】</p>

<p>88　王右军道谢万石“在林泽中，为自遒上”，叹林公“器朗神俊”，【【74||《支遁别传》曰：“遁任心独往，风期高亮。”】】道祖士少“风领毛骨，恐没世不复见如此人”，道刘真长“标云柯而不扶疏”。【【75||《刘尹别传》曰：“惔既令望，姻娅帝室，故屡居达官。然性不偶俗，心淡荣利，虽身登显列，而每挹降，闲静自守而已。”<img alt="" src="../Images/image00463.jpeg" style="height:0.1em"/>】】</p>


<p>89　简文目庾赤玉：“省率治除。”谢仁祖云：“庾赤玉胸中无宿物。”【【76||赤玉，庾统小字。《中兴书》曰：“统字长仁，颍川人，卫将军择子也。<a id="ch34-back" href="../Text/part0016.xhtml#ch34"><sup>[34]</sup></a>少有令名，仕至寻阳太守。”<img alt="" src="../Images/image00463.jpeg" style="height:0.1em"/>】】</p>

<p>90　殷中军道韩太常曰：“康伯少自标置，居然是出群器。及其发言遣辞，往往有情致。”【【77||《续晋阳秋》曰：“康伯清和有思理，幼为舅殷浩所称。”<img alt="" src="../Images/image00463.jpeg" style="height:0.1em"/>】】</p>

<p>91　简文道王怀祖：“才既不长，于荣利又不淡，直以真率少许，便足对人多多许。”【【78||《晋阳秋》曰：“述少贫约，箪瓢陋巷，不求闻达，由是为有识所重。”<img alt="" src="../Images/image00463.jpeg" style="height:0.1em"/>】】</p>

<p>92　林公谓王右军云<a id="ch35-back" href="../Text/part0016.xhtml#ch35"><sup>[35]</sup></a>：“长史作数百语，无非德音，如恨不苦。”【【79||苦谓穷人以辞。<img alt="" src="../Images/image00463.jpeg" style="height:0.1em"/>】】王曰：“长史自不欲苦物。”</p>

<p>93　殷中军与人书，道谢万“文理转遒，成殊不易”。【【80||《中兴书》曰：“万才器俊秀，善自衒曜，故致有时誉。兼善属文，能谈论，时人称之。”<img alt="" src="../Images/image00463.jpeg" style="height:0.1em"/>】】</p>

<p>94　王长史云：“江思悛思怀所通，不翅儒域。”【【81||徐广《晋纪》曰：“江惇字思悛，陈留人，仆射虨弟也。性笃学，手不释书，博览坟典，儒道兼综。征聘无所就，年四十九而卒。”<img alt="" src="../Images/image00463.jpeg" style="height:0.1em"/>】】</p>

<p>95　许玄度送母，始出都，人问刘尹：“玄度定称所闻不？”刘曰：“才情过于所闻。”【【82||《许氏谱》曰：“玄度母，华轶女也。”按询集，询出都迎姊，于路赋诗，《续晋阳秋》亦然。而此言送母，疑缪矣。<img alt="" src="../Images/image00463.jpeg" style="height:0.1em"/>】】</p>

<p>96　阮光禄云：“王家有三年少：右军、安期、长豫。”【【83||阮裕。王悦。安期，王应。并已见。<img alt="" src="../Images/image00463.jpeg" style="height:0.1em"/>】】</p>

<p>97　谢公道豫章：“若遇七贤，必自把臂入林。”【【84||《江左名士传》曰：“鲲通简有识，不修威仪。好迹逸而心整，形浊而言清。居身若秽，动不累高。邻家有女，尝往挑之。女方织，以梭投折其两齿。既归，傲然长啸曰：‘犹不废我啸歌’，其不事形骸如此。”<img alt="" src="../Images/image00463.jpeg" style="height:0.1em"/>】】</p>

<p>98　王长史叹林公：“寻微之功，不减辅嗣。”【【85||《支遁别传》曰：“遁神心警悟，清识玄远，尝至京师，王仲祖称其造微之功，不异王弼。”<img alt="" src="../Images/image00463.jpeg" style="height:0.1em"/>】】</p>

<p>99　殷渊源在墓所几十年。于时朝野以拟管、葛，起不起以卜江左兴亡。【【86||《续晋阳秋》曰：“时穆帝幼冲，母后临朝，简文亲贤民望，任登宰辅。桓温有平蜀、洛之勋，擅强西陕。帝自料文弱，无以抗之。陈郡殷浩素有盛名，时论比之管、葛，故征浩为扬州，温知意在抗己，甚忿焉。”】】</p>

<p>100　殷中军道右军：“清鉴贵要。”【【87||《晋安帝纪》曰：“羲之风骨清举也。”<img alt="" src="../Images/image00463.jpeg" style="height:0.1em"/>】】</p>

<p>101　谢太傅为桓公司马，【【88||《续晋阳秋》曰：“初，安优游山水，以敷文析理自娱。桓温在西蕃，钦<a id="ch36-back" href="../Text/part0016.xhtml#ch36"><sup>[36]</sup></a>其盛名，讽朝廷请为司马。以世道未夷，志存匡济，年四十，起家应务也。”<img alt="" src="../Images/image00463.jpeg" style="height:0.1em"/>】】桓诣谢，值谢梳头，遽取衣帻。桓公云：“何烦此！”因下共语至暝。既去，谓左右曰：“颇曾见如此人不？”</p>

<p>102　谢公作宣武司马，属门生数十人于田曹中郎赵悦子。【【89||伏滔《大司马寮属名》曰：“悦字悦子，下邳人。历大司马参军、左卫将军。”<img alt="" src="../Images/image00463.jpeg" style="height:0.1em"/>】】悦子以告宣武，宣武云：“且为用半。”赵俄而悉用之，曰：“昔安石在东山，缙绅敦逼，恐不豫人事。况今自乡选，反违之邪？”</p>

<p>103　桓宣武表云：“谢尚神怀挺率，少致民誉。”【【90||温集载其《下<a id="ch37-back" href="../Text/part0016.xhtml#ch37"><sup>[37]</sup></a>洛表》曰：“今中州既平，宜时绥定。镇西将军、豫州刺史尚，神怀挺率，少致人誉，是以入赞<a id="ch38-back" href="../Text/part0016.xhtml#ch38"><sup>[38]</sup></a>百揆，出蕃方司。宜进据洛阳，抚宁黎庶。谓可本官都督司州诸军事。”<img alt="" src="../Images/image00463.jpeg" style="height:0.1em"/>】】</p>

<p>104　世目谢尚为令达，阮遥集云：“清畅似达。”或云：“尚自然令上。”【【91||《晋阳秋》曰：“尚率易挺达，超悟令上也。”<img alt="" src="../Images/image00463.jpeg" style="height:0.1em"/>】】</p>

<p>105　桓大司马病，谢公往省病，从东门入。【【92||温时在姑孰。<img alt="" src="../Images/image00463.jpeg" style="height:0.1em"/>】】桓公遥望，叹曰：“吾门中久不见如此人！”</p>

<p>106　简文目敬豫为“朗豫”。【【93||王恬。已见。《文字志》曰：“恬识理明贵，为后进冠冕<a id="ch39-back" href="../Text/part0016.xhtml#ch39"><sup>[39]</sup></a>也。”<img alt="" src="../Images/image00463.jpeg" style="height:0.1em"/>】】</p>

<p>107　孙兴公为庾公参军，共游白石山。卫君长在坐，【【94||《卫氏谱》曰：“承<a id="ch40-back" href="../Text/part0016.xhtml#ch40"><sup>[40]</sup></a>字君长，成阳人，位至左军长史。”<img alt="" src="../Images/image00463.jpeg" style="height:0.1em"/>】】孙曰：“此子神情都不关山水，而能作文。”庾公曰：“卫风韵虽不及卿诸人，倾倒处亦不近。”孙遂沐浴此言。</p>

<p>108　王右军目陈玄伯：“垒块有正骨。”【【95||陈泰。已见。<img alt="" src="../Images/image00463.jpeg" style="height:0.1em"/>】】</p>

<p>109　王长史云：“刘尹知我，胜我自知。”【【96||《濛别传》曰：“濛与沛国刘惔齐名，时人以濛比袁曜卿，惔比荀奉倩，而共交友，甚相知赏也。”<img alt="" src="../Images/image00463.jpeg" style="height:0.1em"/>】】</p>

<p>110　王、刘听林公讲，王语刘曰：“向高坐者，故是凶物。”复东<a id="ch41-back" href="../Text/part0016.xhtml#ch41"><sup>[41]</sup></a>听，王又曰：“自是钵釪后王、何人也。”【【97||《高逸沙门传》曰：“王濛恒寻遁，遇祗洹寺中讲，正在高坐上，每举麈尾，常领数百言，而情理俱畅。预坐百余人，皆结舌注耳。濛云<a id="ch42-back" href="../Text/part0016.xhtml#ch42"><sup>[42]</sup></a>：‘听讲众僧，向高坐者，是钵釪后王、何人也。’”<img alt="" src="../Images/image00463.jpeg" style="height:0.1em"/>】】</p>

<p>111　许玄度言：“《琴赋》所谓‘非至精者，不能与之析理’，刘尹其人；‘非渊静者，不能与之闲止’，简文其人。”【【98||嵇<a id="ch43-back" href="../Text/part0016.xhtml#ch43"><sup>[43]</sup></a>叔夜《琴赋》也。刘惔真长，丹阳尹。<img alt="" src="../Images/image00463.jpeg" style="height:0.1em"/>】】</p>

<p>112　魏隐兄弟少有学义，【【99||《魏氏谱》曰：“隐字安时，会稽上虞人。历义兴太守、御史中丞。弟逷，黄门郎。”<img alt="" src="../Images/image00463.jpeg" style="height:0.1em"/>】】总角诣谢奉。奉与语，大说之，曰：“大宗虽衰，魏氏已复有人。”</p>

<p>113　简文云：“渊源语不超诣简至，然经纶思寻处，故有局陈。”<img alt="" src="../Images/image00463.jpeg" style="height:0.1em"/></p>
<p>114　初，法汰北来，未知名，【【100||车频《秦书》曰：“释道安为慕容晋<a id="ch44-back" href="../Text/part0016.xhtml#ch44"><sup>[44]</sup></a>所掠，欲投襄阳，行至新野，集众议曰：‘今遭凶年，不依国主，则法事难举。’乃<a id="ch45-back" href="../Text/part0016.xhtml#ch45"><sup>[45]</sup></a>分僧众，使竺法汰诣扬州，曰：‘彼多君子，上胜可投。’法汰遂渡江至扬土焉。”】】王领军供养之。【【101||《中兴书》曰：“王洽字敬和，丞相导第三子，累迁吴郡内史，为士民所怀。征拜中领军，寻加中书令，不拜。年二十六而卒。”】】每与周旋行来，往名胜许，辄与俱。不得汰，便停车不行。因此名遂重。【【102||《名德沙门题目》曰：“法汰高亮开达。”孙绰为汰赞曰：“凄风拂林，明泉映壑。爽爽法汰，校德无怍。事外潇洒，神内恢廓。实从前起，名随后跃。”《泰元起居注》曰：“法汰以十二卒<a id="ch46-back" href="../Text/part0016.xhtml#ch46"><sup>[46]</sup></a>。烈宗诏曰：‘法汰饰丧逝，哀痛伤怀，可赠钱十万。’”<img alt="" src="../Images/image00463.jpeg" style="height:0.1em"/>】】</p>



<p>115　王长史与大司马书，道渊源“识致安处，足副时谈。”<img alt="" src="../Images/image00463.jpeg" style="height:0.1em"/></p>
<p>116　谢公云：“刘尹语审细。”【【103||孙绰为惔诔<a id="ch47-back" href="../Text/part0016.xhtml#ch47"><sup>[47]</sup></a>叙曰：“神犹渊镜，言必珠玉。”<img alt="" src="../Images/image00463.jpeg" style="height:0.1em"/>】】</p>

<p>117　桓公语嘉宾：“阿源有德有言，向使作令仆，足以仪刑百揆。朝廷用违其才耳。”【【104||嘉宾，郗超小字也。阿源，殷浩也。<img alt="" src="../Images/image00463.jpeg" style="height:0.1em"/>】】</p>

<p>118　简文语嘉宾：“刘尹语末后亦小异，回复其言，亦乃无过。”<img alt="" src="../Images/image00463.jpeg" style="height:0.1em"/></p>
<p>119　孙兴公、许玄度共在白楼亭，【【105||《会稽记》曰：“亭在山阴，临流映壑也。”<img alt="" src="../Images/image00463.jpeg" style="height:0.1em"/>】】共商略先往名达。林公既非所关，听讫，云：“二<a id="ch48-back" href="../Text/part0016.xhtml#ch48"><sup>[48]</sup></a>贤故自有才情。”</p>

<p>120　王右军道东阳：“我家阿林，章清太出”。【【106||“林”应为“临”。《王氏谱》曰：“临之字仲产，琅邪人，仆射彪之子。仕至东阳太守。”<img alt="" src="../Images/image00463.jpeg" style="height:0.1em"/>】】</p>

<p>121　王长史与刘尹书，道渊源“触事长易”。<img alt="" src="../Images/image00463.jpeg" style="height:0.1em"/></p>
<p>122　谢中郎云：“王修载乐托之性，出自门风。”【【107||《王氏谱》曰：“耆之字修载，琅邪人，荆州刺史廙第三子。历中书郎、鄱阳太守、给事中。”<img alt="" src="../Images/image00463.jpeg" style="height:0.1em"/>】】</p>

<p>123　林公云：“王敬仁是超悟人。”【【108||《文字志》曰：“修之少有秀令之称。”<img alt="" src="../Images/image00463.jpeg" style="height:0.1em"/>】】</p>

<p>124　刘尹先推谢镇西，谢后<a id="ch49-back" href="../Text/part0016.xhtml#ch49"><sup>[49]</sup></a>雅重刘，曰：“昔尝北面。”【【109||按，谢尚年长于惔，神颖夙彰，而曰北面于刘，非可信。<img alt="" src="../Images/image00463.jpeg" style="height:0.1em"/>】】</p>

<p>125　谢太傅称王修龄曰：“司州可与林泽游。”【【110||《王胡之别传》曰：“胡之常遗世务，以高尚为情，与谢安相善也。”<img alt="" src="../Images/image00463.jpeg" style="height:0.1em"/>】】</p>

<p>126　谚曰：“扬州独步王文度，后来出人郗嘉宾。”【【111||《续晋阳秋》曰：“超少有才气，越世负俗，不循常检。时人为一代盛誉者，语曰：‘大才槃槃谢家安，江东独步王文度，盛德日新郗嘉宾。’”其语小异，故详录焉。<img alt="" src="../Images/image00463.jpeg" style="height:0.1em"/>】】</p>

<p>127　人问王长史江虨兄弟群从，王答曰：“诸江皆复足自生活。”【【112||虨及弟淳、从灌，并有德行，知名于世。<img alt="" src="../Images/image00463.jpeg" style="height:0.1em"/>】】</p>

<p>128　谢太傅道安北：“见之乃不使人厌，然出户去不复使人思。”【【113||安北，王坦之也。《续晋阳秋》曰：“谢安初携幼释<a id="ch50-back" href="../Text/part0016.xhtml#ch50"><sup>[50]</sup></a>同好，养志海滨，襟情超畅，尤好声律，然抑之以礼，在哀能至。弟万之丧，不听丝竹者将十年。及辅政，而修室第园馆，丽车服，虽期功之惨，不废妓乐。王坦之因苦谏焉。”按，谢公盖以王坦之好直言，故不思尔。<img alt="" src="../Images/image00463.jpeg" style="height:0.1em"/>】】</p>

<p>129　谢公云：“司州造胜遍决。”【【114||宋明帝《文章志》曰：“胡之性简，好达玄言也。”<img alt="" src="../Images/image00463.jpeg" style="height:0.1em"/>】】</p>

<p>130　刘尹云：“见何次道饮酒，使人欲倾家酿。”【【115||充饮酒能温克。<img alt="" src="../Images/image00463.jpeg" style="height:0.1em"/>】】</p>

<p>131　谢太傅语真长：“阿龄于此事故欲太厉。”【【116||修龄，王胡之小字也。】】刘曰：“亦名士之高操者。”【【117||《胡之别传》曰：“胡之治身清约，以风操自居。”<img alt="" src="../Images/image00463.jpeg" style="height:0.1em"/>】】</p>


<p>132　王子猷说：“世目士少为朗，我家亦以为彻朗。”【【118||《晋诸公赞》曰：“祖约少有清称。”<img alt="" src="../Images/image00463.jpeg" style="height:0.1em"/>】】</p>

<p>133　谢公云：“长史语甚不多，可谓有令音。”【【119||《王濛别传》曰：“濛性和畅，能清言，谈道贵理中，简而有会。商略古贤，显默之际，辞旨劭令，往往有高致。”<img alt="" src="../Images/image00463.jpeg" style="height:0.1em"/>】】</p>

<p>134　谢镇西道敬仁：“文学镞镞，无能不新”。【【120||《语林》曰：“敬仁有异才，时贤皆重之。王右军在郡迎敬仁，叔仁辄同车，常恶其迟。后以马迎敬仁，虽复风雨，亦不以车也。”<img alt="" src="../Images/image00463.jpeg" style="height:0.1em"/>】】</p>

<p>135　刘尹道江道群：“不能言而能不言。”【【121||江灌。已见。<img alt="" src="../Images/image00463.jpeg" style="height:0.1em"/>】】</p>

<p>136　林公云：“见司州，警悟交至，使人不得住，亦终日忘疲。”【【122||《王胡之别传》曰：“胡之少有风尚，才器率举，有秀悟之称。”<img alt="" src="../Images/image00463.jpeg" style="height:0.1em"/>】】</p>

<p>137　世称：“苟子秀出，阿兴清和。”【【123||苟子已见。阿兴，王蕴小字。<img alt="" src="../Images/image00463.jpeg" style="height:0.1em"/>】】</p>

<p>138　简文云：“刘尹茗柯有实理。”【【124||柯，一作打<a id="ch51-back" href="../Text/part0016.xhtml#ch51"><sup>[51]</sup></a>，又作仃，又作打。<img alt="" src="../Images/image00463.jpeg" style="height:0.1em"/>】】</p>

<p>139　谢胡儿作著作郎，尝作《王堪传》。【【125||《晋诸公赞》曰：“堪字世冑，东平寿张人，少以高亮义正称。为尚书左丞，有准绳操。为石勒所害，赠太尉。”】】不谙堪是何似人，咨谢公。谢公答曰：“世冑亦被遇。堪，烈之子，【【126||《晋诸公赞》曰：“烈字阳秀，蚤知名。魏朝为治书御史。<a id="ch52-back" href="../Text/part0016.xhtml#ch52"><sup>[52]</sup></a>”】】阮千里姨兄弟，潘安仁中外。安仁诗所谓‘子亲伊姑，我父唯舅’。是许允婿。”【【127||岳集曰：“堪为成都王军司马。岳送至北邙别，作诗曰：‘微微发肤，受之父母。峨峨王侯，中外之首。子亲伊姑，我父唯舅。’”<img alt="" src="../Images/image00463.jpeg" style="height:0.1em"/>】】</p>



<p>140　谢太傅重邓仆射，常言“天地无知，使伯道无儿”。【【128||《晋阳秋》曰：“邓攸既弃子，遂无复继嗣，为有识伤惜。”<img alt="" src="../Images/image00463.jpeg" style="height:0.1em"/>】】</p>

<p>141　谢公与王右军书曰：“敬和栖托好佳。”【【129||《中兴书》曰：“洽于公子中最知名，与颍川荀羡俱有美称。”<img alt="" src="../Images/image00463.jpeg" style="height:0.1em"/>】】</p>

<p>142　吴四姓旧目<a id="ch53-back" href="../Text/part0016.xhtml#ch53"><sup>[53]</sup></a>云：“张文、朱武、陆忠、顾厚。”【【130||《吴录士林》曰：“吴郡有顾、陆、朱、张，为四姓。三国之间，四姓盛焉。”<img alt="" src="../Images/image00463.jpeg" style="height:0.1em"/>】】</p>

<p>143　谢公语王孝伯：“君家蓝田，举体无常人事。”【【131||按，述虽简而性不宽裕，投火怒蝇，方之未甚。若非太傅虚相襃饰，则《世说》谬设斯语也。<img alt="" src="../Images/image00463.jpeg" style="height:0.1em"/>】】</p>

<p>144　许掾尝诣简文，尔夜风恬月朗，乃共作曲室中语。襟怀之咏，偏是许之所长。辞寄清婉，有逾平日。简文虽契素，此遇尤相咨嗟，不觉造膝，共叉手语，达于将旦。既而曰：“玄度才情，故未易多有许。”【【132||《续晋阳秋》曰：“询能言理，曾出都迎姊，简文皇帝、刘真长说其情旨及襟怀之咏，每造膝赏对，夜以系日。”<img alt="" src="../Images/image00463.jpeg" style="height:0.1em"/>】】</p>

<p>145　殷允出西，郗超与袁虎书云：“子思求良朋，托好足下，勿以开美求之。”【【133||《中兴书》曰：“允字子思，陈郡人，太常康第六子。恭素谦退，有儒者之风。历吏部尚书。<img alt="" src="../Images/image00463.jpeg" style="height:0.1em"/>】】世目袁为“开美”，故子敬诗曰：“袁生开美度。”</p>

<p>146　谢车骑问谢公：“真长性至峭，何足乃重？”答曰：“是不见耳！阿见子敬，尚使人不能已。”【【134||《语林》曰：“羊驎因酒醉，抚谢左军谓太傅曰：‘此家讵复后镇西？’太傅曰：‘汝阿见子敬，便沐浴为论兄辈。’”推此言意，则安以玄不见真长，故不重耳。见子敬尚重之，况真长乎？<img alt="" src="../Images/image00463.jpeg" style="height:0.1em"/>】】</p>

<p>147　谢公领中书监，王东亭有事应同上省，王后至，坐促，王、谢虽不通，太傅犹敛膝容之。【【135||王、谢不通事，别见。】】王神意闲畅，谢公倾目。还谓刘夫人曰：“向见阿瓜<a id="ch54-back" href="../Text/part0016.xhtml#ch54"><sup>[54]</sup></a>，故自未易有。【【136||按，王珣<a id="ch56-back" href="../Text/part0016.xhtml#ch56"><sup>[56]</sup></a>小字法护，而此言阿瓜，未为可解，傥小名有两耳。<img alt="" src="../Images/image00463.jpeg" style="height:0.1em"/>】】虽不相关，正是<a id="ch55-back" href="../Text/part0016.xhtml#ch55"><sup>[55]</sup></a>使人不能已已。”</p>


<p>148　王子敬语谢公：“公故萧洒。”谢曰：“身不萧洒，君道身最得，身正自调畅。”【【137||《续晋阳秋》曰：“安弘雅有气<a id="ch57-back" href="../Text/part0016.xhtml#ch57"><sup>[57]</sup></a>，风神调畅也。”<img alt="" src="../Images/image00463.jpeg" style="height:0.1em"/>】】</p>

<p>149　谢车骑初见王文度，曰：“见文度虽萧洒相遇，其复愔愔竟夕。”<img alt="" src="../Images/image00463.jpeg" style="height:0.1em"/></p>
<p>150　范豫章谓王荆州【【138||范宁、王忱。并已见。<img alt="" src="../Images/image00463.jpeg" style="height:0.1em"/>】】：“卿风流俊望，真后来之秀。”王曰：“不有此舅，焉有此甥？”</p>

<p>151　子敬与子猷书，道：“兄伯萧索寡会，遇酒则酣畅忘反，乃自可矜。”<img alt="" src="../Images/image00463.jpeg" style="height:0.1em"/></p>
<p>152　张天锡世雄凉州，以力弱诣京师，虽远方殊类，亦边人之桀也。【【139||天锡，已见。】】闻皇京多才，钦羡弥至。犹在渚住，司马著作往诣之。【【140||未详。】】言容鄙陋，无可观听。天锡心甚悔来，以遐外可以自固。王弥有俊才美誉，当时闻而造焉。【【141||《续晋阳秋》曰：“珉风情秀发，才辞富赡。”<img alt="" src="../Images/image00463.jpeg" style="height:0.1em"/>】】既至，天锡见其风神清令，言话如流，陈说古今，无不贯悉。又谙人物氏族中来，<a id="ch58-back" href="../Text/part0016.xhtml#ch58"><sup>[58]</sup></a>皆有证据。天锡讶服。</p>



<p>153　王恭始与王建武甚有情，后遇袁悦之间，遂致疑隙。【【142||《晋安帝纪》曰：“初，忱与族子恭少相善，齐声见称。及并登朝，俱为主相所待，内外始有不咸之论。恭独深忧之，乃告忱曰：‘悠悠之论，颇有异同，当由骠骑简于朝觐故也。将无从容切言之邪？若主相谐睦，吾徒得戮力明时，复何忧哉？’忱以为然，而虑弗见令<a id="ch59-back" href="../Text/part0016.xhtml#ch59"><sup>[59]</sup></a>，乃令袁悦具言之。悦每欲间恭，乃于王坐责<a id="ch60-back" href="../Text/part0016.xhtml#ch60"><sup>[60]</sup></a>让恭曰：‘卿何妄生同异，疑误朝野？’其言切厉。恭虽惋怅，谓忱为构己也。忱虽心不负恭，而无以自亮。于是情好大离，而怨隙成矣。”<img alt="" src="../Images/image00463.jpeg" style="height:0.1em"/>】】然每至兴会，故有相思。时恭尝行散至京口射堂，于时清露晨流，新桐初引，恭目之，曰：“王大故自濯濯。”</p>

<p>154　司马太傅为二王目曰：“孝伯亭亭直上，阿大罗罗清疏。”【【143||恭，正亮沈<a id="ch61-back" href="../Text/part0016.xhtml#ch61"><sup>[61]</sup></a>烈；忱，通朗诞放。<img alt="" src="../Images/image00463.jpeg" style="height:0.1em"/>】】</p>

<p>155　王恭有清辞简旨，能叙说而读书少，颇有重出。【【144||《中兴书》曰：“恭虽才不多，而清辩过人。”<img alt="" src="../Images/image00463.jpeg" style="height:0.1em"/>】】有人道孝伯常有新意，不觉为烦。</p>

<p>156　殷仲堪丧后，桓玄问仲文：“卿家仲堪，定是何似人？”仲文曰：“虽不能休明一世，足以映彻九泉。”【【145||《续晋阳秋》曰：“仲堪，仲文之从兄也，少有美誉。”】】</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0016.xhtml#ch1-back">[1]</a>&#160;漠：沈校本作“谟”。</p>
<p class="fnote"><a id="ch2" href="../Text/part0016.xhtml#ch2-back">[2]</a>&#160;后：绍兴本作“代”。</p>
<p class="fnote"><a id="ch3" href="../Text/part0016.xhtml#ch3-back">[3]</a>&#160;下：沈校本作“不”。</p>
<p class="fnote"><a id="ch4" href="../Text/part0016.xhtml#ch4-back">[4]</a>&#160;明：绍兴本作“胡”。</p>
<p class="fnote"><a id="ch5" href="../Text/part0016.xhtml#ch5-back">[5]</a>&#160;州：绍兴本作“川”。</p>
<p class="fnote"><a id="ch6" href="../Text/part0016.xhtml#ch6-back">[6]</a>&#160;绍兴本、沈校本“逖”上有“祖”。</p>
<p class="fnote"><a id="ch7" href="../Text/part0016.xhtml#ch7-back">[7]</a>&#160;则：绍兴本、沈校本作“或”。</p>
<p class="fnote"><a id="ch8" href="../Text/part0016.xhtml#ch8-back">[8]</a>&#160;欲：绍兴本、沈校本无。</p>
<p class="fnote"><a id="ch9" href="../Text/part0016.xhtml#ch9-back">[9]</a>&#160;殊：绍兴本、沈校本作“绝”。</p>
<p class="fnote"><a id="ch10" href="../Text/part0016.xhtml#ch10-back">[10]</a>&#160;迎：绍兴本作“逆”。</p>
<p class="fnote"><a id="ch11" href="../Text/part0016.xhtml#ch11-back">[11]</a>&#160;救：绍兴本作“求”。</p>
<p class="fnote"><a id="ch12" href="../Text/part0016.xhtml#ch12-back">[12]</a>&#160;绍兴本、沈校本“倒”下有“矣”。</p>
<p class="fnote"><a id="ch13" href="../Text/part0016.xhtml#ch13-back">[13]</a>&#160;微：沈校本作“徽”，下同。</p>
<p class="fnote"><a id="ch14" href="../Text/part0016.xhtml#ch14-back">[14]</a>&#160;距：绍兴本、沈校本作“拒”。</p>
<p class="fnote"><a id="ch15" href="../Text/part0016.xhtml#ch15-back">[15]</a>&#160;往：绍兴本、沈校本无。</p>
<p class="fnote"><a id="ch16" href="../Text/part0016.xhtml#ch16-back">[16]</a>&#160;沈校本“亦”上有“体”。</p>
<p class="fnote"><a id="ch17" href="../Text/part0016.xhtml#ch17-back">[17]</a>&#160;“淮”当作“凖”，见《品藻》7。</p>
<p class="fnote"><a id="ch18" href="../Text/part0016.xhtml#ch18-back">[18]</a>&#160;殊：绍兴本、沈校本作“绝”。</p>
<p class="fnote"><a id="ch19" href="../Text/part0016.xhtml#ch19-back">[19]</a>&#160;绍兴本、沈校本“七”下有“矣”。</p>
<p class="fnote"><a id="ch20" href="../Text/part0016.xhtml#ch20-back">[20]</a>&#160;淮：沈校本作“凖”。</p>
<p class="fnote"><a id="ch21" href="../Text/part0016.xhtml#ch21-back">[21]</a>&#160;仲：绍兴本、沈校本作“伸”。</p>
<p class="fnote"><a id="ch22" href="../Text/part0016.xhtml#ch22-back">[22]</a>&#160;郯：绍兴本作“剡”。</p>
<p class="fnote"><a id="ch23" href="../Text/part0016.xhtml#ch23-back">[23]</a>&#160;署：绍兴本、沈校本作“舍”。</p>
<p class="fnote"><a id="ch24" href="../Text/part0016.xhtml#ch24-back">[24]</a>&#160;部郎：绍兴本、沈校本无。</p>
<p class="fnote"><a id="ch25" href="../Text/part0016.xhtml#ch25-back">[25]</a>&#160;宁：沈校本作“长”。</p>
<p class="fnote"><a id="ch26" href="../Text/part0016.xhtml#ch26-back">[26]</a>&#160;匡：原作“臣”，据绍兴本改。</p>
<p class="fnote"><a id="ch27" href="../Text/part0016.xhtml#ch27-back">[27]</a>&#160;上：沈校本作“止”。</p>
<p class="fnote"><a id="ch28" href="../Text/part0016.xhtml#ch28-back">[28]</a>&#160;李慈铭曰：“案此当以‘怡’字为句。‘容’字上下当有脱字。”</p>
<p class="fnote"><a id="ch29" href="../Text/part0016.xhtml#ch29-back">[29]</a>&#160;丞：沈校本作“承”。</p>
<p class="fnote"><a id="ch30" href="../Text/part0016.xhtml#ch30-back">[30]</a>&#160;间：原误作“闻”。</p>
<p class="fnote"><a id="ch31" href="../Text/part0016.xhtml#ch31-back">[31]</a>&#160;逌：原误作“道”，绍兴本作“逈”，据《晋书》逌、灌本传改。程炎震曰：“《晋书》八十三灌传云：‘才识亚于逌。’疑此注‘道’字为‘逌’之误。”</p>
<p class="fnote"><a id="ch32" href="../Text/part0016.xhtml#ch32-back">[32]</a>&#160;桀：沈校本作“杰”。</p>
<p class="fnote"><a id="ch33" href="../Text/part0016.xhtml#ch33-back">[33]</a>&#160;族：绍兴本、沈校本作“亲”。</p>
<p class="fnote"><a id="ch34" href="../Text/part0016.xhtml#ch34-back">[34]</a>&#160;李慈铭曰：“案‘择’当作‘怿’，亮之弟也。”</p>
<p class="fnote"><a id="ch35" href="../Text/part0016.xhtml#ch35-back">[35]</a>&#160;云：绍兴本、沈校本无。</p>
<p class="fnote"><a id="ch36" href="../Text/part0016.xhtml#ch36-back">[36]</a>&#160;钦：绍兴本作“之”，沈校本作“知”。</p>
<p class="fnote"><a id="ch37" href="../Text/part0016.xhtml#ch37-back">[37]</a>&#160;下：绍兴本、沈校本作“平”。</p>
<p class="fnote"><a id="ch38" href="../Text/part0016.xhtml#ch38-back">[38]</a>&#160;赞：绍兴本、沈校本作“论”。</p>
<p class="fnote"><a id="ch39" href="../Text/part0016.xhtml#ch39-back">[39]</a>&#160;进冠冕：绍兴本作“世冠盖”。</p>
<p class="fnote"><a id="ch40" href="../Text/part0016.xhtml#ch40-back">[40]</a>&#160;承：绍兴本、沈校本作“永”，是。余嘉锡引《世说人名谱·卫氏谱》：“永字君长，成阳人，左军长史。”</p>
<p class="fnote"><a id="ch41" href="../Text/part0016.xhtml#ch41-back">[41]</a>&#160;东：绍兴本作“更”。</p>
<p class="fnote"><a id="ch42" href="../Text/part0016.xhtml#ch42-back">[42]</a>&#160;云：绍兴本、沈校本无。</p>
<p class="fnote"><a id="ch43" href="../Text/part0016.xhtml#ch43-back">[43]</a>&#160;嵇：原误作“稽”，据绍兴本、沈校本改。</p>
<p class="fnote"><a id="ch44" href="../Text/part0016.xhtml#ch44-back">[44]</a>&#160;晋：绍兴本、沈校本作“俊”。</p>
<p class="fnote"><a id="ch45" href="../Text/part0016.xhtml#ch45-back">[45]</a>&#160;乃：绍兴本、沈校本作“仍”。</p>
<p class="fnote"><a id="ch46" href="../Text/part0016.xhtml#ch46-back">[46]</a>&#160;十二卒：绍兴本、沈校本作“十五年卒”。</p>
<p class="fnote"><a id="ch47" href="../Text/part0016.xhtml#ch47-back">[47]</a>&#160;诔：原误作“谏”，据绍兴本改。</p>
<p class="fnote"><a id="ch48" href="../Text/part0016.xhtml#ch48-back">[48]</a>&#160;二：绍兴本作“一”。</p>
<p class="fnote"><a id="ch49" href="../Text/part0016.xhtml#ch49-back">[49]</a>&#160;后：绍兴本、沈校本无。</p>
<p class="fnote"><a id="ch50" href="../Text/part0016.xhtml#ch50-back">[50]</a>&#160;释：绍兴本作“穉”。</p>
<p class="fnote"><a id="ch51" href="../Text/part0016.xhtml#ch51-back">[51]</a>&#160;打：绍兴本、沈校本作“朾”。</p>
<p class="fnote"><a id="ch52" href="../Text/part0016.xhtml#ch52-back">[52]</a>&#160;绍兴本此下另作一条。</p>
<p class="fnote"><a id="ch53" href="../Text/part0016.xhtml#ch53-back">[53]</a>&#160;目：绍兴本、沈校本作“日”。</p>
<p class="fnote"><a id="ch54" href="../Text/part0016.xhtml#ch54-back">[54]</a>&#160;瓜：绍兴本、沈校本作“苽”，注同。</p>
<p class="fnote"><a id="ch55" href="../Text/part0016.xhtml#ch55-back">[55]</a>&#160;是：绍兴本、沈校本作“自”。</p>
<p class="fnote"><a id="ch56" href="../Text/part0016.xhtml#ch56-back">[56]</a>&#160;珣：原误作“询”，据沈校本改。</p>
<p class="fnote"><a id="ch57" href="../Text/part0016.xhtml#ch57-back">[57]</a>&#160;气：绍兴本、沈校本作“器”。</p>
<p class="fnote"><a id="ch58" href="../Text/part0016.xhtml#ch58-back">[58]</a>&#160;李慈铭曰：“案‘中来’当是‘中表’之误。魏、晋以来，重婚姻门望。上‘谢胡儿欲作王堪传咨谢公’一条，谢公便历举其中外姻亲，即此可证。”</p>
<p class="fnote"><a id="ch59" href="../Text/part0016.xhtml#ch59-back">[59]</a>&#160;令：沈校本作“用”。</p>
<p class="fnote"><a id="ch60" href="../Text/part0016.xhtml#ch60-back">[60]</a>&#160;责：绍兴本作“嗔”。</p>
<p class="fnote"><a id="ch61" href="../Text/part0016.xhtml#ch61-back">[61]</a>&#160;沈：绍兴本、沈校本作“亢”。</p>
</body>
</html>
