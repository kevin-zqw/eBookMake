<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>容止第十四</title>
</head>
<body>
<div style="page-break-after:always"></div>
<h1 class="kindle-cn-heading-2">容止第十四</h1>
<p>1　魏武将见匈奴使，自以形陋，不足雄远国，<a id="ch1-718-back" href="../Text/part0023.xhtml#ch1-718"><sup>(1)</sup></a>使崔季珪代，帝自捉刀立床头。既毕，令间谍问曰：“魏王何如？”匈奴使答曰：“魏王雅望非常，<a id="ch2-718-back" href="../Text/part0023.xhtml#ch2-718"><sup>(2)</sup></a>然床头捉刀人，此乃英雄也。”魏武闻之，追杀此使。</p>
<p class="fnote"><a id="ch1-718" href="../Text/part0023.xhtml#ch1-718-back">(1)</a>《魏氏春秋》曰：“武王姿貌短小，而神明英发。”</p>
<p class="fnote"><a id="ch2-718" href="../Text/part0023.xhtml#ch2-718-back">(2)</a>《魏志》曰：“崔琰字季珪，清河东武城人。声姿高畅，眉目疏朗，须长四尺，甚有威重。”<img alt="" src="../Images/image00463.jpeg" style="height:0.1em"/></p>
<p>2　何平叔美姿仪，面至白，魏明帝疑其傅粉。正夏月，与热汤饼。既噉，大汗出，以朱衣自拭，色转皎然。<a id="ch1-719-back" href="../Text/part0023.xhtml#ch1-719"><sup>(1)</sup></a></p>
<p class="fnote"><a id="ch1-719" href="../Text/part0023.xhtml#ch1-719-back">(1)</a>《魏略》曰：“晏性自喜，动静粉帛不去手，行步顾影。”按此言，则晏之妖丽，本资外饰。且晏养自宫中，与帝相长，岂复疑其形姿，待验而明也？<img alt="" src="../Images/image00463.jpeg" style="height:0.1em"/></p>
<p>3　魏明帝使后弟毛曾与夏侯玄共坐，时人谓“蒹葭倚玉树”。<a id="ch1-720-back" href="../Text/part0023.xhtml#ch1-720"><sup>(1)</sup></a></p>
<p class="fnote"><a id="ch1-720" href="../Text/part0023.xhtml#ch1-720-back">(1)</a>《魏志》曰：“玄为黄门侍郎，与毛曾并坐。玄甚耻之，曾说形于色。明帝恨之，左迁玄为羽林监。”<img alt="" src="../Images/image00463.jpeg" style="height:0.1em"/></p>
<p>4　时人目“夏侯太初朗“朗如日月之入怀”，李安国“颓唐如玉山之将崩”。<a id="ch1-721-back" href="../Text/part0023.xhtml#ch1-721"><sup>(1)</sup></a></p>
<p class="fnote"><a id="ch1-721" href="../Text/part0023.xhtml#ch1-721-back">(1)</a>《魏略》曰：“李丰字安国，卫尉李义子也。识别人物，海内注意。明帝得吴降人，问江东闻中国名士为谁？以安国对之。是时丰为黄门郎，改名宣。上问安国所在，左右公卿即具以丰对。上曰：‘丰名乃被于吴、越邪？’仕至中书令，为晋王所诛。”<img alt="" src="../Images/image00463.jpeg" style="height:0.1em"/></p>
<p>5　嵇康身长七尺八寸，风姿特秀。<a id="ch1-722-back" href="../Text/part0023.xhtml#ch1-722"><sup>(1)</sup></a>见者叹曰：“萧萧肃肃，爽朗清举。”或云：“肃肃如松下风，高而徐引。”山公曰：“嵇叔夜之为人也，岩岩若孤松之独立；其醉也，傀俄若玉山之将崩。”</p>
<p class="fnote"><a id="ch1-722" href="../Text/part0023.xhtml#ch1-722-back">(1)</a>《康别传》曰：“康长七尺八寸，伟容色，土木形骸，不加饰厉，而龙章凤姿，天质自然。正尔在群形之中，便自知非常之器。”<img alt="" src="../Images/image00463.jpeg" style="height:0.1em"/></p>
<p>6　裴令公目王安丰：“眼烂烂如岩下电。”<a id="ch1-723-back" href="../Text/part0023.xhtml#ch1-723"><sup>(1)</sup></a></p>
<p class="fnote"><a id="ch1-723" href="../Text/part0023.xhtml#ch1-723-back">(1)</a>王戎形状短小，而目甚清照，视日不眩。<img alt="" src="../Images/image00463.jpeg" style="height:0.1em"/></p>
<p>7　潘岳妙有姿容，好神情。<a id="ch1-724-back" href="../Text/part0023.xhtml#ch1-724"><sup>(1)</sup></a>少时挟弹出洛阳道，妇人遇者，莫不连手共萦之。左太冲绝丑，<a id="ch2-724-back" href="../Text/part0023.xhtml#ch2-724"><sup>(2)</sup></a>亦复效岳游遨，于是群妪齐共乱唾之，委顿而返。<a id="ch3-724-back" href="../Text/part0023.xhtml#ch3-724"><sup>(3)</sup></a></p>
<p class="fnote"><a id="ch1-724" href="../Text/part0023.xhtml#ch1-724-back">(1)</a>《岳别传》曰：“岳姿容甚美，风仪闲畅。”</p>
<p class="fnote"><a id="ch2-724" href="../Text/part0023.xhtml#ch2-724-back">(2)</a>《续文章志》曰：“思貌丑顇，不持仪饰。”</p>
<p class="fnote"><a id="ch3-724" href="../Text/part0023.xhtml#ch3-724-back">(3)</a>《语林》曰：“安仁至美，每行，老妪以果掷之满车。张孟阳至丑，每行，小儿以瓦石投之，亦满车。”二说不同。<img alt="" src="../Images/image00463.jpeg" style="height:0.1em"/></p>
<p>8　王夷甫容貌整丽，妙于谈玄，恒捉白玉柄麈尾，与手都无分别。<img alt="" src="../Images/image00463.jpeg" style="height:0.1em"/></p>
<p>9　潘安仁、夏侯湛并有美容，喜同行，时人谓之连璧。<a id="ch1-726-back" href="../Text/part0023.xhtml#ch1-726"><sup>(1)</sup></a></p>
<p class="fnote"><a id="ch1-726" href="../Text/part0023.xhtml#ch1-726-back">(1)</a>《八王故事》曰：“岳与湛著契，故好同游。”<img alt="" src="../Images/image00463.jpeg" style="height:0.1em"/></p>
<p>10　裴令公有俊容姿，一旦有疾，至困，惠帝使王夷甫往看，裴方向壁卧，闻王使至，强回视之。王出，语人曰：“双目闪闪若岩下电，精神挺动，体中故小恶。”<a id="ch1-727-back" href="../Text/part0023.xhtml#ch1-727"><sup>(1)</sup></a></p>
<p class="fnote"><a id="ch1-727" href="../Text/part0023.xhtml#ch1-727-back">(1)</a>《名士传》曰：“楷病困，诏遣黄门郎王夷甫省之，楷回眸属夷甫云：‘竟未相识。’夷甫还，亦叹其神俊。”<img alt="" src="../Images/image00463.jpeg" style="height:0.1em"/></p>
<p>11　有人语王戎曰：“嵇延祖卓卓如野鹤之在鸡群。”答曰：“君未见其父耳！”<a id="ch1-728-back" href="../Text/part0023.xhtml#ch1-728"><sup>(1)</sup></a></p>
<p class="fnote"><a id="ch1-728" href="../Text/part0023.xhtml#ch1-728-back">(1)</a>康。已见上。<img alt="" src="../Images/image00463.jpeg" style="height:0.1em"/></p>
<p>12　裴令公有俊容仪，脱冠冕，麤服乱头皆好，时人以为玉人。见者曰：“见裴叔则，如玉山上行，光映照人。”<img alt="" src="../Images/image00463.jpeg" style="height:0.1em"/></p>
<p>13　刘伶身长六尺，貌甚丑顇，而悠悠忽忽，土木形骸。<a id="ch1-730-back" href="../Text/part0023.xhtml#ch1-730"><sup>(1)</sup></a></p>
<p class="fnote"><a id="ch1-730" href="../Text/part0023.xhtml#ch1-730-back">(1)</a>梁祚《魏国统》曰：“刘伶字伯伦，形貌丑陋，身长六尺，然肆意放荡，悠焉独畅，自得一时，常以宇宙为狭。”<img alt="" src="../Images/image00463.jpeg" style="height:0.1em"/></p>
<p>14　骠骑王武子是卫玠之舅，俊爽有风姿，见玠辄叹曰：“珠玉在侧，觉我形秽！”<a id="ch1-731-back" href="../Text/part0023.xhtml#ch1-731"><sup>(1)</sup></a></p>
<p class="fnote"><a id="ch1-731" href="../Text/part0023.xhtml#ch1-731-back">(1)</a>《玠别传》曰：“骠骑王济，玠之舅也。尝与同游，语人曰：‘昨日吾与外生共坐，若明珠之在侧，朗然来照人。’”<img alt="" src="../Images/image00463.jpeg" style="height:0.1em"/></p>
<p>15　有人诣王太尉，遇安丰、大将军、丞相在坐。往别屋见季胤、平子。<a id="ch1-732-back" href="../Text/part0023.xhtml#ch1-732"><sup>(1)</sup></a>还，语人曰：“今日之行，触目见琳琅珠玉。”</p>
<p class="fnote"><a id="ch1-732" href="../Text/part0023.xhtml#ch1-732-back">(1)</a>石崇《金谷诗叙》曰：“王诩字季胤，琅邪人。”《王氏谱》曰：“诩，夷甫弟也，仕至修武令<a id="ch1-back" href="../Text/part0023.xhtml#ch1"><sup>[1]</sup></a>。”<img alt="" src="../Images/image00463.jpeg" style="height:0.1em"/></p>
<p>16　王丞相见卫洗马曰：“居然有羸形，虽复终日调畅，若不堪罗绮。”<a id="ch1-733-back" href="../Text/part0023.xhtml#ch1-733"><sup>(1)</sup></a></p>
<p class="fnote"><a id="ch1-733" href="../Text/part0023.xhtml#ch1-733-back">(1)</a>《玠别传》曰：“玠素抱羸疾。”《西京赋》曰：“始徐进而羸形，似不胜乎罗绮。<img alt="" src="../Images/image00463.jpeg" style="height:0.1em"/></p>
<p>17　王大将军称太尉：“处众人中，似珠玉在瓦石间。”<img alt="" src="../Images/image00463.jpeg" style="height:0.1em"/></p>
<p>18　庾子嵩长不满七尺，腰带十围，颓然自放。<img alt="" src="../Images/image00463.jpeg" style="height:0.1em"/></p>
<p>19　卫玠从豫章至下都，人久闻其名，观者如堵墙。玠先有羸疾，体不堪劳，遂成病而死。时人谓看杀卫玠。<a id="ch1-736-back" href="../Text/part0023.xhtml#ch1-736"><sup>(1)</sup></a></p>
<p class="fnote"><a id="ch1-736" href="../Text/part0023.xhtml#ch1-736-back">(1)</a>《玠别传》曰：“玠在群伍之中，寔有异人之望。龆龀时，乘白羊车于洛阳市上，咸曰：‘谁家璧人？’于是家门州党号为璧人。”按，《永嘉流人名》曰：“玠以永嘉六年五月六日至豫章，其年六月二十日卒。”此则玠之南度豫章四十五日，岂暇至下都而亡乎？且诸书皆云玠亡在豫章，而不云在下都也。<img alt="" src="../Images/image00463.jpeg" style="height:0.1em"/></p>
<p>20　周伯仁道桓茂伦：“嵚崎历落可笑人。”或云谢幼舆言。<img alt="" src="../Images/image00463.jpeg" style="height:0.1em"/></p>
<p>21　周侯说王长史父：<a id="ch1-738-back" href="../Text/part0023.xhtml#ch1-738"><sup>(1)</sup></a>“形貌既伟，雅怀有<img class="kindle-cn-inline-character" alt="" src="../Images/image00481.jpeg"/>，保而用之，可作诸许物也。”</p>
<p class="fnote"><a id="ch1-738" href="../Text/part0023.xhtml#ch1-738-back">(1)</a>《王氏谱》曰：“讷字文开<a id="ch2-back" href="../Text/part0023.xhtml#ch2"><sup>[2]</sup></a>，太原人。祖默，尚书。父祜<a id="ch3-back" href="../Text/part0023.xhtml#ch3"><sup>[3]</sup></a>，散骑常侍。讷始过江，仕至新淦令。”<img alt="" src="../Images/image00463.jpeg" style="height:0.1em"/></p>
<p>22　祖士少见卫君长云：“此人有旄仗<a id="ch4-back" href="../Text/part0023.xhtml#ch4"><sup>[4]</sup></a>下形。”<img alt="" src="../Images/image00463.jpeg" style="height:0.1em"/></p>
<p>23　石头事故，朝廷倾覆。<a id="ch1-740-back" href="../Text/part0023.xhtml#ch1-740"><sup>(1)</sup></a>温忠武与庾文康投陶公求救，陶公<a id="ch5-back" href="../Text/part0023.xhtml#ch5"><sup>[5]</sup></a>云：“肃祖顾命不见及，且苏峻作乱，衅由诸庾，诛其兄弟，不足以谢天下。”<a id="ch2-740-back" href="../Text/part0023.xhtml#ch2-740"><sup>(2)</sup></a>于时庾在温船后闻之，忧怖无计。别日，温劝庾见陶，庾犹豫未能往。温曰：“溪狗我所悉，卿但见之，必无忧也！”庾风姿神貌，陶一见便改观，谈宴竟日，爱重顿至。</p>
<p class="fnote"><a id="ch1-740" href="../Text/part0023.xhtml#ch1-740-back">(1)</a>《晋阳秋》曰：“苏峻自姑孰至于石头，逼迁天子。峻以仓屋为宫，使人守卫。”《灵鬼志谣征》曰：“明帝末有谣歌：‘侧侧<a id="ch6-back" href="../Text/part0023.xhtml#ch6"><sup>[6]</sup></a>力，放马出山侧。大马死，小马饿。’后峻迁帝于石头，御膳不具。”</p>
<p class="fnote"><a id="ch2-740" href="../Text/part0023.xhtml#ch2-740-back">(2)</a>徐广《晋纪》曰：“肃祖遗诏，庾亮、王导辅幼主而进大臣官，陶侃、祖约不在其例。侃、约疑亮寝遗诏也。”《中兴书》曰：“初，庾亮欲征苏峻，卞壸不许。温峤及三吴欲起兵卫帝室，亮不听，下制曰：‘妄起兵者诛！’故峻得作乱京邑也。”<img alt="" src="../Images/image00463.jpeg" style="height:0.1em"/></p>
<p>24　庾太尉在武昌，秋夜气佳景清，使<a id="ch7-back" href="../Text/part0023.xhtml#ch7"><sup>[7]</sup></a>吏殷浩、王胡之之徒登南楼理咏，音调始遒，闻函道中有屐声甚厉，定是庾公。俄而率左右十许人步来，诸贤欲起避之，公徐云：“诸君少住，老子于此处兴复不浅。”因<a id="ch8-back" href="../Text/part0023.xhtml#ch8"><sup>[8]</sup></a>便据胡床，与诸人咏谑，竟坐甚得任乐。后王逸少下，与丞相言及此事，丞相曰：“元规尔时风范不得不小颓。”右军答曰：“唯丘壑独存。”<a id="ch1-741-back" href="../Text/part0023.xhtml#ch1-741"><sup>(1)</sup></a></p>
<p class="fnote"><a id="ch1-741" href="../Text/part0023.xhtml#ch1-741-back">(1)</a>孙绰《庾亮碑文》曰：“公雅好所托，常在尘垢之外。虽柔心应世，蠖屈其迹，而方寸湛然，固以玄对山水。”<img alt="" src="../Images/image00463.jpeg" style="height:0.1em"/></p>
<p>25　王敬豫有美形，问讯王公。王公抚其肩曰：“阿奴恨才不称！”又云：“敬豫事事似王公。”<a id="ch1-742-back" href="../Text/part0023.xhtml#ch1-742"><sup>(1)</sup></a></p>
<p class="fnote"><a id="ch1-742" href="../Text/part0023.xhtml#ch1-742-back">(1)</a>《语林》曰：“谢公云：‘小时在殿廷会见丞相，便觉清风来拂人。’”<img alt="" src="../Images/image00463.jpeg" style="height:0.1em"/></p>
<p>26　王右军见杜弘治，叹曰：“面如凝脂，眼如点漆，此神仙中人。”<a id="ch1-743-back" href="../Text/part0023.xhtml#ch1-743"><sup>(1)</sup></a>时人有称王长史形者，蔡公曰：“恨诸人不见杜弘治耳！”</p>
<p class="fnote"><a id="ch1-743" href="../Text/part0023.xhtml#ch1-743-back">(1)</a>《江左名士传》曰：“永和中，刘真长、谢仁祖共商略中朝人士。或曰：‘杜弘治清标令上，为后来之美，又面如凝脂，眼如点漆，粗可得方诸卫玠。’”<img alt="" src="../Images/image00463.jpeg" style="height:0.1em"/></p>
<p>27　刘尹道桓公：“鬓如反猬皮，眉如紫石棱，自是孙仲谋、司马宣王一流人。”<a id="ch1-744-back" href="../Text/part0023.xhtml#ch1-744"><sup>(1)</sup></a></p>
<p class="fnote"><a id="ch1-744" href="../Text/part0023.xhtml#ch1-744-back">(1)</a>宋明帝《文章志》曰：“温为温峤所赏，故名温。”《吴志》曰：“孙权字仲谋，策弟也。汉使者刘琬语人曰：‘吾观孙氏兄弟，虽并有才秀明达，皆禄胙<a id="ch9-back" href="../Text/part0023.xhtml#ch9"><sup>[9]</sup></a>不终。唯中弟孝廉，形貌魁伟，骨体不恒，有大贵之表。’”《晋阳秋》曰：“宣王天姿杰迈，有英雄之略。”<img alt="" src="../Images/image00463.jpeg" style="height:0.1em"/></p>
<p>28　王敬伦风姿似父，作侍中，加授桓公，公服从大门入。桓公望之，曰：“大奴固自有凤毛。”<a id="ch1-745-back" href="../Text/part0023.xhtml#ch1-745"><sup>(1)</sup></a></p>
<p class="fnote"><a id="ch1-745" href="../Text/part0023.xhtml#ch1-745-back">(1)</a>大奴，王劭也。已见。《中兴书》曰：“劭美姿容，持仪操<a id="ch10-back" href="../Text/part0023.xhtml#ch10"><sup>[10]</sup></a>也。”<img alt="" src="../Images/image00463.jpeg" style="height:0.1em"/></p>
<p>29　林公道王长史：“敛衿作一来，何其轩轩韶举！”<a id="ch1-746-back" href="../Text/part0023.xhtml#ch1-746"><sup>(1)</sup></a></p>
<p class="fnote"><a id="ch1-746" href="../Text/part0023.xhtml#ch1-746-back">(1)</a>《语林》曰：“王仲祖有好仪形，每览镜自照，曰：‘王文开那生如馨儿！’时人谓之达也。”<img alt="" src="../Images/image00463.jpeg" style="height:0.1em"/></p>
<p>30　时人目王右军：“飘如游云，矫若惊龙。”<img alt="" src="../Images/image00463.jpeg" style="height:0.1em"/></p>
<p>31　王长史尝病，亲疏不通。林公来，守门人遽启之曰：“一异人在门，不敢不启。”王笑曰：“此必林公。”<a id="ch1-748-back" href="../Text/part0023.xhtml#ch1-748"><sup>(1)</sup></a></p>
<p class="fnote"><a id="ch1-748" href="../Text/part0023.xhtml#ch1-748-back">(1)</a>按，《语林》曰：“诸人尝要阮光禄共诣林公。阮曰：‘欲闻其言，恶见其面。’”此则林公之形，信当丑异。<img alt="" src="../Images/image00463.jpeg" style="height:0.1em"/></p>
<p>32　或以方谢仁祖不乃重者。桓大司马曰：“诸君莫轻道，仁祖企脚北窗下弹琵琶，故自有天际真人想。”<a id="ch1-749-back" href="../Text/part0023.xhtml#ch1-749"><sup>(1)</sup></a></p>
<p class="fnote"><a id="ch1-749" href="../Text/part0023.xhtml#ch1-749-back">(1)</a>《晋阳秋》曰：“尚善音乐。”裴子云：“丞相尝曰：‘坚石挈脚枕琵琶，有天际想。’”坚石，尚小名。<img alt="" src="../Images/image00463.jpeg" style="height:0.1em"/></p>
<p>33　王长史为中书郎，往敬和许。<a id="ch1-750-back" href="../Text/part0023.xhtml#ch1-750"><sup>(1)</sup></a>尔时积雪，长史从门外下车，步入尚书，着公服<a id="ch11-back" href="../Text/part0023.xhtml#ch11"><sup>[11]</sup></a>。敬和遥望，叹曰：“此不复似世中人！”</p>
<p class="fnote"><a id="ch1-750" href="../Text/part0023.xhtml#ch1-750-back">(1)</a>敬和，王洽。已见。<img alt="" src="../Images/image00463.jpeg" style="height:0.1em"/></p>
<p>34　简文作相王时，与谢公共诣桓宣武。王珣先在内，桓语王：“卿尝欲见相王，可住帐里。”二客既去，桓谓王曰：“定何如？”王曰：“相王作辅，自然<a id="ch12-back" href="../Text/part0023.xhtml#ch12"><sup>[12]</sup></a>湛若神君。<a id="ch1-751-back" href="../Text/part0023.xhtml#ch1-751"><sup>(1)</sup></a>公亦万夫之望，不然，仆射何得自没？”<a id="ch2-751-back" href="../Text/part0023.xhtml#ch2-751"><sup>(2)</sup></a></p>
<p class="fnote"><a id="ch1-751" href="../Text/part0023.xhtml#ch1-751-back">(1)</a>《续晋阳秋》曰：“帝美风姿，举止端<a id="ch13-back" href="../Text/part0023.xhtml#ch13"><sup>[13]</sup></a>详。”</p>
<p class="fnote"><a id="ch2-751" href="../Text/part0023.xhtml#ch2-751-back">(2)</a>仆射，谢安。<img alt="" src="../Images/image00463.jpeg" style="height:0.1em"/></p>
<p>35　海西时，诸公每朝，朝堂犹暗，唯会稽王来，轩轩如朝霞举。<img alt="" src="../Images/image00463.jpeg" style="height:0.1em"/></p>
<p>36　谢车骑道谢公：“游肆复无乃高唱，但恭坐捻鼻顾睐，便自有寝处山泽间仪。”<img alt="" src="../Images/image00463.jpeg" style="height:0.1em"/></p>
<p>37　谢公云：“见林公双眼黯黯明黑。”孙兴公见林公：“棱棱露其爽。”<img alt="" src="../Images/image00463.jpeg" style="height:0.1em"/></p>
<p>38　庾长仁与诸弟入吴，欲住亭中宿。诸弟先上，见群小满屋，都无相避意。长仁曰：“我试观之。”乃策杖将一小儿，始入门，诸客望其神姿，一时退匿。<a id="ch1-755-back" href="../Text/part0023.xhtml#ch1-755"><sup>(1)</sup></a></p>
<p class="fnote"><a id="ch1-755" href="../Text/part0023.xhtml#ch1-755-back">(1)</a>长仁，已见。一说是庾亮。<img alt="" src="../Images/image00463.jpeg" style="height:0.1em"/></p>
<p>39　有人叹王恭形茂者，云：“濯濯如春月柳。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0023.xhtml#ch1-back">[1]</a>&#160;沈校本“令”上有“县”。</p>
<p class="fnote"><a id="ch2" href="../Text/part0023.xhtml#ch2-back">[2]</a>&#160;开：绍兴本作“渊”。</p>
<p class="fnote"><a id="ch3" href="../Text/part0023.xhtml#ch3-back">[3]</a>&#160;祜：绍兴本作“佑”。</p>
<p class="fnote"><a id="ch4" href="../Text/part0023.xhtml#ch4-back">[4]</a>&#160;仗：绍兴本作“杖”。</p>
<p class="fnote"><a id="ch5" href="../Text/part0023.xhtml#ch5-back">[5]</a>&#160;求救陶公：绍兴本、沈校本无。</p>
<p class="fnote"><a id="ch6" href="../Text/part0023.xhtml#ch6-back">[6]</a>&#160;侧侧：绍兴本作“侧”。</p>
<p class="fnote"><a id="ch7" href="../Text/part0023.xhtml#ch7-back">[7]</a>&#160;使：绍兴本、沈校本作“佐”。</p>
<p class="fnote"><a id="ch8" href="../Text/part0023.xhtml#ch8-back">[8]</a>&#160;因：沈校本作“自”。</p>
<p class="fnote"><a id="ch9" href="../Text/part0023.xhtml#ch9-back">[9]</a>&#160;胙：绍兴本、沈校本作“祚”。</p>
<p class="fnote"><a id="ch10" href="../Text/part0023.xhtml#ch10-back">[10]</a>&#160;操：绍兴本、沈校本无。</p>
<p class="fnote"><a id="ch11" href="../Text/part0023.xhtml#ch11-back">[11]</a>&#160;着公服：绍兴本、沈校本作“省”。</p>
<p class="fnote"><a id="ch12" href="../Text/part0023.xhtml#ch12-back">[12]</a>&#160;然：绍兴本、沈校本无。</p>
<p class="fnote"><a id="ch13" href="../Text/part0023.xhtml#ch13-back">[13]</a>&#160;端：绍兴本、沈校本作“安”。</p>
</body>
</html>