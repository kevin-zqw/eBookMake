<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>简傲第二十四</title>
</head>
<body>
<div style="page-break-after:always"></div>
<h1 class="kindle-cn-heading-2">简傲第二十四</h1>
<p>1　晋文王功德盛大，坐席严敬，拟于王者。【【1||《汉晋春秋》曰：“文王进爵为王，司徒何曾与朝臣皆尽礼，唯王祥长揖不拜。”<img alt="" src="../Images/image00463.jpeg" style="height:0.1em"/>】】唯阮籍在坐，箕踞啸歌，酣放自若。</p>

<p>2　王戎弱冠诣阮籍，时刘公荣在坐。阮谓王曰：“偶有二斗美酒，当与君共饮。彼公荣者无预焉。”二人交觞酬酢，公荣遂不得一杯，而言语谈戏，三人无异。或有问之者，阮答曰：“胜公荣者，不得不与饮酒；不如公荣者，不可不与饮酒；唯公荣，可不与饮酒。”【【2||《晋阳秋》曰：“戎年十五，随父浑在郎舍，阮籍见而说焉。每适浑俄顷，辄在戎室久之。乃谓浑：‘濬冲清尚，非卿伦也。’戎尝诣籍共饮，而刘昶在坐不与焉。昶无恨色。既而戎问籍曰：‘彼为谁也？’曰：‘刘公荣也。’濬冲曰：‘胜公荣，故与酒；不如公荣，不可不与酒；唯公荣者，可不与酒。’”《竹林七贤论》曰：“初，籍与戎父浑俱为尚书郎，每造浑，坐未安，辄曰：‘与卿语，不如与阿戎语。’就戎，必日夕而返。籍长戎二十岁，相得如时辈。刘公荣通士，性尤好酒。籍与戎酬<a id="ch1-back" href="../Text/part0033.xhtml#ch1"><sup>[1]</sup></a>酢终日，而公荣不蒙一杯，三人各自得也。戎为物论所先，皆此类。”<img alt="" src="../Images/image00463.jpeg" style="height:0.1em"/>】】</p>

<p>3　钟士季精有才理，先不识嵇康。钟要于时贤俊之士，俱往寻康。康方大树下锻，向子期为佐鼓排。康扬槌不辍，傍若无人，移时不交一言。钟起去，康曰：“何所闻而来？何所见而去？”钟曰：“闻所闻而来，见所见而去。”【【3||《文士传》曰：“康性绝巧，能锻铁。家有盛柳树，乃激水以圜之，夏天甚清凉，恒居其下傲戏，乃身自锻。家虽贫，有人说<a id="ch2-back" href="../Text/part0033.xhtml#ch2"><sup>[2]</sup></a>锻者，康不受直。唯亲旧以鸡酒往，与共饮噉，清言而已。”《魏氏春秋》曰：“钟会为大将军兄弟所昵，闻康名而造焉。会，名公子，以才能贵幸，乘肥衣轻，宾从如云。康方箕踞而锻，会至，不为之礼，会深衔之。后因吕安事而遂谮康焉。”<img alt="" src="../Images/image00463.jpeg" style="height:0.1em"/>】】</p>

<p>4　嵇康与吕安善，每一相思，千里命驾。【【4||《晋阳秋》曰：“安字中<a id="ch3-back" href="../Text/part0033.xhtml#ch3"><sup>[3]</sup></a>悌，东平人，冀州刺史招之第二子。志量开旷，有拔俗风气。”干宝《晋纪》曰：“初，安之交康也，其相思则率尔命驾。”】】安后来，值康不在，喜出户延之，不入。【【5||《晋百官名》曰：“嵇喜字公穆，历扬州刺史，康兄也。阮籍遭丧，往吊之。籍能为青白眼，见凡俗之士，以白眼对之。及喜往，籍不哭，见其白眼，喜不怿而退。康闻之，乃赍酒挟琴而造之，遂相与善。”干宝《晋纪》曰：“安尝从康，或遇其行，康兄喜拭席而待之，弗顾，独坐车中。康母就设酒食，求康儿共与<a id="ch4-back" href="../Text/part0033.xhtml#ch4"><sup>[4]</sup></a>戏，良久则去，其轻贵如此。”】】题门上作“凤”字而去。喜不觉，犹以为欣，故作。“凤”字，凡鸟也。【【6||许慎《说文》曰：“凤，神鸟也。从鸟，凡声。”<img alt="" src="../Images/image00463.jpeg" style="height:0.1em"/>】】</p>



<p>5　陆士衡初入洛，咨张公所宜诣，刘道真是其一。陆既往，刘尚在哀制中。性嗜酒，礼毕，初无他言，唯问：“东吴有长柄壶卢，卿得种来不？”陆兄弟殊失望，乃悔往。<img alt="" src="../Images/image00463.jpeg" style="height:0.1em"/></p>
<p>6　王平子出为荆州，【【7||《晋阳秋》曰：“惠帝时，太尉王夷甫言于选者，以弟澄为荆州刺史，从弟敦为青州刺史。澄、敦俱诣太尉辞。太尉谓曰：‘今王室将卑，故使弟等居齐、楚之地，外可以建霸业，内足以匡帝室，所望于二弟也！’”】】王太尉及时贤送者倾路。时庭中有大树，上有鹊巢。平子脱衣巾，径上树取鹊子。凉衣拘阂树枝，便复脱去。得鹊子还，下弄，神色自若，傍若无人。【【8||邓粲《晋纪》曰：“澄放荡不拘，时谓之达。”<img alt="" src="../Images/image00463.jpeg" style="height:0.1em"/>】】</p>


<p>7　高坐道人于丞相坐，恒偃卧其侧。见卞令，肃然改容云：“彼是礼法人。”【【9||《高坐传》曰：“王公曾诣和上，和上解带偃伏，悟言神解。见尚书令卞望之，便敛衿饰容。时叹皆得其所。”<img alt="" src="../Images/image00463.jpeg" style="height:0.1em"/>】】</p>

<p>8　桓宣武作徐州，时谢奕为晋陵。【【10||《中兴书》曰：“奕自吏部郎出为晋陵太守。”】】先粗经虚怀，而乃无异常。及桓还荆州，将西之间，意气甚笃，奕弗之疑。唯谢虎子妇王悟其旨。【【11||虎子，谢据小字，奕弟也。其妻王氏已见。<img alt="" src="../Images/image00463.jpeg" style="height:0.1em"/>】】每曰：“桓荆州用意殊异，必与晋陵俱西矣！”俄而引奕为司马。奕既上，犹推布衣交。在温坐，岸帻啸咏，无异常日。宣武每曰：“我方外司马。”遂因酒，转无朝夕礼。桓舍入内，奕辄复随去。后至奕醉，温往主许避之。主曰：“君无狂司马，我何由得相见？”</p>


<p>9　谢万在兄前，欲起索便器。于时阮思旷在坐曰：“新出门户，笃而无礼。”<img alt="" src="../Images/image00463.jpeg" style="height:0.1em"/></p>
<p>10　谢中郎是王蓝田女婿，【【12||《谢氏谱》曰：“万取太原王述女，名荃。”】】尝着白纶巾，肩舆径至扬州听事见王，直言曰：“人言君侯痴，君侯信自痴。”蓝田曰：“非无此论，但晚令耳。”【【13||《述别传》曰：“述少真独退静，人未尝知，故有晚令之言。”<img alt="" src="../Images/image00463.jpeg" style="height:0.1em"/>】】</p>


<p>11　王子猷作桓车骑骑兵参军，桓问曰：“卿何署？”答曰：“不知何署，时见牵马来，似是马曹。”【【14||《中兴书》曰：“桓冲引徽之为参军，蓬首散带，不综知其府事。”】】桓又问：“官有几马？”答曰：“不问马，何由知其数？”【【15||《论语》曰：“厩焚，孔子退朝曰：‘伤人乎？’不问马。”注：“贵人贱畜，故不问也。”】】又问：“马比死多少？”答曰：“未知生，焉知死？”【【16||《论语》曰：“子路问死。孔子曰：‘未知生，焉知死？’”马融注曰：“死事难明，语之无益，故不答。”<img alt="" src="../Images/image00463.jpeg" style="height:0.1em"/>】】</p>



<p>12　谢公尝与谢万共出西，过吴郡。阿万欲相与共萃王恬许，【【17||恬已见。时为吴郡太守。】】太傅云：“恐伊不必酬汝，意不足尔！”万犹苦要，太傅坚不回，万乃独往。坐少时，王便入门内，谢殊有欣色，以为厚待己。良久，乃沐头散发而出，亦不坐，仍据胡床，在庭中晒头，神气傲迈，了无相酬对意。谢于是乃还。未至船，逆呼太傅<a id="ch5-back" href="../Text/part0033.xhtml#ch5"><sup>[5]</sup></a>。安曰：“阿螭不作尔！”【【18||王恬，小字螭虎。<img alt="" src="../Images/image00463.jpeg" style="height:0.1em"/>】】</p>


<p>13　王子猷作桓车骑参军。桓谓王曰：“卿在府久，比当相料理。”初不答，直高视，以手版拄颊云：“西山朝来，致有爽气。”<img alt="" src="../Images/image00463.jpeg" style="height:0.1em"/></p>
<p>14　谢万北征，常以啸咏自高，未尝抚慰众士。谢公甚器爱万，而审其必败，乃俱行，从容谓万曰：“汝为元帅，宜数唤诸将宴会，以说众心。”万从之。因召集诸将，都无所说，直以如意指四坐云：“诸君皆是劲卒。”诸将甚忿恨之。谢公欲深著恩信，自队主将帅以下，无不身造，厚相逊谢。及万事败，军中因欲除之。复云：“当为隐士。”故幸而得免。【【19||万败事已见上。<img alt="" src="../Images/image00463.jpeg" style="height:0.1em"/>】】</p>

<p>15　王子敬兄弟见郗公，蹑履问讯，甚修外生礼。及嘉宾死，皆着高屐，仪容轻慢。命坐，皆云：“有事，不暇坐。”既去，郗公慨然曰：“使嘉宾不死，鼠辈敢尔！”【【20||愔子超，有盛名，且获宠于桓温，故为超敬愔。<img alt="" src="../Images/image00463.jpeg" style="height:0.1em"/>】】</p>

<p>16　王子猷尝行过吴中，见一士大夫家极有好竹。主已知子猷当往，乃洒埽施设，在听事坐相待。王肩舆径造竹下，讽啸良久。主已失望，犹冀还当通。遂直欲出门，主人大不堪，便令左右闭门不听出。王更以此赏主人，乃留坐，尽欢而去。<img alt="" src="../Images/image00463.jpeg" style="height:0.1em"/></p>
<p>17　王子敬自会稽经吴，闻顾辟疆【【21||《顾氏谱》曰：“辟疆，吴郡人。历郡功曹、平北参军。”】】有名园。先不识主人，径往其家，值顾方集宾友酣燕，而王游历既毕，指麾好恶，傍若无人。顾勃然不堪曰：“傲主人，非礼也；以贵骄人，非道也。失此二者，不足齿人<a id="ch6-back" href="../Text/part0033.xhtml#ch6"><sup>[6]</sup></a>，伧耳！”便驱其左右出门。王独在舆上回转，顾望左右移时不至，然后令送着门外，怡然不屑。</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0033.xhtml#ch1-back">[1]</a>&#160;酬：绍兴本、沈校本作“畴”。</p>
<p class="fnote"><a id="ch2" href="../Text/part0033.xhtml#ch2-back">[2]</a>&#160;说：绍兴本、沈校本作“就”。</p>
<p class="fnote"><a id="ch3" href="../Text/part0033.xhtml#ch3-back">[3]</a>&#160;中：绍兴本、沈校本作“仲”。</p>
<p class="fnote"><a id="ch4" href="../Text/part0033.xhtml#ch4-back">[4]</a>&#160;与：绍兴本作“语”。</p>
<p class="fnote"><a id="ch5" href="../Text/part0033.xhtml#ch5-back">[5]</a>&#160;绍兴本“太傅”下多一“安”字。</p>
<p class="fnote"><a id="ch6" href="../Text/part0033.xhtml#ch6-back">[6]</a>&#160;人：沈校本作“之”。</p>
</body>
</html>