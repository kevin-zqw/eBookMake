<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>栖逸第十八</title>
</head>
<body>
<div style="page-break-after:always"></div>
<h1 class="kindle-cn-heading-2">栖逸第十八</h1>
<p>1　阮步兵啸闻数百步。苏门山中，忽有真人，樵伐者咸共传说。阮籍往观，见其人拥膝岩侧，籍登岭就之，箕踞相对。籍商略终古，上陈黄、农玄寂之道，下考三代盛德之美，以问之，仡然不应。复叙有为之教、栖神导气之术以观之，彼犹如前，凝瞩不转。籍因对之长啸。良久，乃笑曰：“可更作。”籍复啸。意尽，退还半岭许，闻上然有声，如数部鼓吹，林谷传响。顾看，乃向人啸也。<a id="ch1-784-back" href="../Text/part0027.xhtml#ch1-784"><sup>(1)</sup></a></p>
<p class="fnote"><a id="ch1-784" href="../Text/part0027.xhtml#ch1-784-back">(1)</a>《魏氏春秋》曰：“阮籍常率意独驾，不由径路，车迹所穷，辄恸哭而反。尝游苏门山，有隐者莫知姓名，有竹实数斛、杵臼而已。籍闻而从之，谈太古无为之道，论五帝三王<a id="ch1-back" href="../Text/part0027.xhtml#ch1"><sup>[1]</sup></a>之义，苏门先生翛然曾不眄之。籍乃嘐然长啸，韵响寥亮。苏门先生乃逌尔而笑。籍既降，先生喟然高啸，有如凤音。籍素知音，乃假苏门先生之论以寄所怀。其歌曰：‘日没不周西，月出丹渊中。阳精晦不见，阴光代为雄。亭亭在须臾，厌厌将复隆。富贵俛仰间，贫贱何必终。’”《竹林七贤论》曰：“籍归，遂著《大人先生论》，所言皆胸怀间本趣，大意谓先生与己不异也。观其长啸相和，亦近乎目击道存矣。”<img alt="" src="../Images/image00463.jpeg" style="height:0.1em"/></p>
<p>2　嵇康游于汲郡山中，遇道士孙登，遂与之游。康临去，登曰：“君才则高矣，保身之道不足。”<a id="ch1-785-back" href="../Text/part0027.xhtml#ch1-785"><sup>(1)</sup></a></p>
<p class="fnote"><a id="ch1-785" href="../Text/part0027.xhtml#ch1-785-back">(1)</a>康集序曰：“孙登者，不知何许人。无家，于汲郡北山土窟住。夏则编草为裳，冬则被发自覆。好读《易》，鼓一弦琴，见者皆亲乐之。”《魏氏春秋》曰：“登性无喜怒，或没诸水，出而观之，登复大笑。时时出入人间，所经家设衣食者，一无所辞。去，皆舍去。”《文士传》曰：“嘉平中，汲县民共入山中，见一人，所居悬岩百仞，丛林郁茂，而神明甚察。自云‘孙姓，登名，字公和’。康闻，乃从游三年。问其所图，终不答。然神谋所存良妙，康每薾然叹息。将别，谓曰：‘先生竟无言乎？’登乃曰：‘子识火乎？生而有光而不用其光，果然在于用光。人生有才而不用其才，果然在于用才。故用光在乎得薪，所以保其曜；用才在乎识物，所以全其年。今子才多识寡，难乎免于今之世矣！。子无多求！’康不能用。及遭吕安事，在狱为诗自责云：‘昔惭下惠，今愧孙登！’”王隐《晋书》曰：“孙登即阮籍所见者也。嵇康执弟子礼而师焉。魏晋去就，易生嫌疑，贵贱并没，故登或默也。”<img alt="" src="../Images/image00463.jpeg" style="height:0.1em"/></p>
<p>3　山公将去选曹，欲举嵇康，康与书告绝。<a id="ch1-786-back" href="../Text/part0027.xhtml#ch1-786"><sup>(1)</sup></a></p>
<p class="fnote"><a id="ch1-786" href="../Text/part0027.xhtml#ch1-786-back">(1)</a>《康别传》曰：“山巨源为吏部郎，迁散骑常侍，举康，康辞之，并与山绝。岂不识山之不以一官遇己情邪？亦欲标不屈之节，以杜举者之口耳。乃答涛书，自说不堪流俗而非薄汤武。大将军闻而恶之。”<img alt="" src="../Images/image00463.jpeg" style="height:0.1em"/></p>
<p>4　李廞是茂曾第五子，清贞有远操，而少羸病，不肯婚宦。居在临海，住兄侍中墓下。既有高名，王丞相欲招礼之，故辟为府掾。廞得笺命，笑曰：“茂弘乃复以一爵假人！”<a id="ch1-787-back" href="../Text/part0027.xhtml#ch1-787"><sup>(1)</sup></a></p>
<p class="fnote"><a id="ch1-787" href="../Text/part0027.xhtml#ch1-787-back">(1)</a>《文字志》曰：“廞字宗子，江夏钟武人。祖康<a id="ch2-back" href="../Text/part0027.xhtml#ch2"><sup>[2]</sup></a>，秦州刺史。父重，平阳太守。世有名望。廞好学，善草隶，与兄式齐名。躄疾不能行坐，常仰卧弹琴，读诵不辍。河间王辟太尉掾，以疾不赴。后避难，随兄南渡，司徒王导复辟之。廞曰：‘茂弘乃复以一爵加人！’永和中卒。廞尝为二府辟，故号李公府也。式字景则，廞长兄也。思理儒隐，有平素之誉。渡江，累迁临海太守、侍中。年五十四而卒。”<img alt="" src="../Images/image00463.jpeg" style="height:0.1em"/></p>
<p>5　何骠骑弟以高情避世，而骠骑劝之令仕。答曰：“予第五之名，何必减骠骑？”<a id="ch1-788-back" href="../Text/part0027.xhtml#ch1-788"><sup>(1)</sup></a></p>
<p class="fnote"><a id="ch1-788" href="../Text/part0027.xhtml#ch1-788-back">(1)</a>《中兴书》曰：“何准字幼道，庐江灊人。骠骑将军充第五弟也。雅好高尚，征聘一无所就。充位居宰相，权倾人主，而准散带衡门，不及世事。于时名德皆称之。年四十七卒。有女为穆帝皇后。赠光禄大夫。子恢让不受。”<img alt="" src="../Images/image00463.jpeg" style="height:0.1em"/></p>
<p>6　阮光禄在东山，萧然无事，常内足于怀。<a id="ch1-789-back" href="../Text/part0027.xhtml#ch1-789"><sup>(1)</sup></a>有人以问王右军，右军曰：“此君近不惊宠辱，<a id="ch2-789-back" href="../Text/part0027.xhtml#ch2-789"><sup>(2)</sup></a>虽古之沈冥，何以过此？”<a id="ch3-789-back" href="../Text/part0027.xhtml#ch3-789"><sup>(3)</sup></a></p>
<p class="fnote"><a id="ch1-789" href="../Text/part0027.xhtml#ch1-789-back">(1)</a>《阮裕别传》曰：“裕居会稽剡山，志存肥遁。”</p>
<p class="fnote"><a id="ch2-789" href="../Text/part0027.xhtml#ch2-789-back">(2)</a>《老子》曰：“宠辱若惊，得之若惊，失之若惊。”</p>
<p class="fnote"><a id="ch3-789" href="../Text/part0027.xhtml#ch3-789-back">(3)</a>《扬子》曰：“蜀庄沈冥。”李轨注曰：“沈冥，犹玄寂，泯然无迹之貌。”<img alt="" src="../Images/image00463.jpeg" style="height:0.1em"/></p>
<p>7　孔车骑少有嘉遁意，年四十余，始应安东命。未仕宦时，常独寝，歌吹<a id="ch3-back" href="../Text/part0027.xhtml#ch3"><sup>[3]</sup></a>自箴诲，自称孔郎，游散名山<a id="ch4-back" href="../Text/part0027.xhtml#ch4"><sup>[4]</sup></a>。<a id="ch1-790-back" href="../Text/part0027.xhtml#ch1-790"><sup>(1)</sup></a>百姓谓有道术，为生立庙，今犹有孔郎庙。</p>
<p class="fnote"><a id="ch1-790" href="../Text/part0027.xhtml#ch1-790-back">(1)</a>《孔愉别传》曰：“永嘉大乱，愉入临海山中，不求闻达，中宗命为参军。”<img alt="" src="../Images/image00463.jpeg" style="height:0.1em"/></p>
<p>8　南阳刘驎之，高率善史传，隐于阳岐。于时苻坚临江，荆州刺史桓冲将尽吁谟之益，征为长史，遣人船往迎，赠贶甚厚。驎之闻命，便升舟，悉不受所饷，缘道以乞<a id="ch5-back" href="../Text/part0027.xhtml#ch5"><sup>[5]</sup></a>穷乏，比至上明亦尽。一见冲，因陈无用，翛然而退。居阳岐积年，衣食有无常与村人共。值己匮乏，村人亦如之。甚厚，为乡闾所安。<a id="ch1-791-back" href="../Text/part0027.xhtml#ch1-791"><sup>(1)</sup></a></p>
<p class="fnote"><a id="ch1-791" href="../Text/part0027.xhtml#ch1-791-back">(1)</a>邓粲《晋纪》曰：“驎之字子骥，南阳安众人。少尚质素，虚退寡欲。好游山泽间，志存遁逸。桓冲尝至其家，驎之方条桑，谓冲：‘使君既枉驾光临，宜先诣家君。’冲遂诣其父。父命驎之，然后乃还，拂短<a id="ch6-back" href="../Text/part0027.xhtml#ch6"><sup>[6]</sup></a>褐与冲言。父使驎之自持浊酒葅菜供宾，冲敕人代之。父辞曰：‘若使官人，则非野人之意也。’冲为慨然，至昏乃退。因请为长史，固辞。居阳岐，去道斥近，人士往来，必投其家。驎之身自供给，赠致无所受<a id="ch7-back" href="../Text/part0027.xhtml#ch7"><sup>[7]</sup></a>。去家百里，有孤妪疾，将死，谓人曰：‘雅<a id="ch8-back" href="../Text/part0027.xhtml#ch8"><sup>[8]</sup></a>有刘长史当埋我耳！’驎之身往候之，疾<a id="ch9-back" href="../Text/part0027.xhtml#ch9"><sup>[9]</sup></a>终，为治棺殡。其仁爱皆如此。以寿卒。”<img alt="" src="../Images/image00463.jpeg" style="height:0.1em"/></p>
<p>9　南阳翟道渊与汝南周子南少相友，共隐于寻阳。庾太尉说周以当世之务，周遂仕，翟秉志弥固。其后周诣翟，翟不与语。<a id="ch1-792-back" href="../Text/part0027.xhtml#ch1-792"><sup>(1)</sup></a></p>
<p class="fnote"><a id="ch1-792" href="../Text/part0027.xhtml#ch1-792-back">(1)</a>《晋阳秋》曰：“翟汤字道渊，南阳人，汉方进之后也。笃行任素，义让廉洁，馈赠一无所受。值乱多寇，闻汤名德，皆不敢犯。”《寻阳记》曰：“初，庾亮临江州，闻翟汤之风，束带蹑屐而诣焉。亮礼甚恭。汤曰：‘使君直敬其枯木朽株耳。’亮称其能言，表荐之。征<a id="ch10-back" href="../Text/part0027.xhtml#ch10"><sup>[10]</sup></a>国子博士，不赴。主簿张玄曰：‘此君卧龙，不可动也。’终于家。”<img alt="" src="../Images/image00463.jpeg" style="height:0.1em"/></p>
<p>10　孟万年及弟少孤居武昌阳新县。万年游宦，有盛名当世，少孤未尝出，京邑人士思欲见之，乃遣信报少孤云兄病笃。狼狈至都，时贤见之者，莫不嗟重，因相谓曰：“少孤如此，万年可死。”<a id="ch1-793-back" href="../Text/part0027.xhtml#ch1-793"><sup>(1)</sup></a></p>
<p class="fnote"><a id="ch1-793" href="../Text/part0027.xhtml#ch1-793-back">(1)</a>袁宏《孟处士铭》曰：“处士名陋，字少孤，武昌阳新人，吴司空孟宗后也。少而希古，布衣蔬食，栖迟蓬荜之下，绝人间<a id="ch11-back" href="../Text/part0027.xhtml#ch11"><sup>[11]</sup></a>之事，亲族慕其孝。大将军命会稽王辟之，称疾不至，相府历年虚位，而澹然无闷，卒不降志，时人奇之。”<img alt="" src="../Images/image00463.jpeg" style="height:0.1em"/></p>
<p>11　康僧渊在豫章，去郭数十里，立精舍。旁连岭，带长川，芳林列于轩庭，清流激于堂宇。乃闲居研讲，希心理味，庾公诸人多往看之。观其运用吐纳，风流转佳。加已<a id="ch12-back" href="../Text/part0027.xhtml#ch12"><sup>[12]</sup></a>处之怡然，亦有以自得，声名乃兴。后不堪，遂出。<a id="ch1-794-back" href="../Text/part0027.xhtml#ch1-794"><sup>(1)</sup></a></p>
<p class="fnote"><a id="ch1-794" href="../Text/part0027.xhtml#ch1-794-back">(1)</a>僧渊已见。<img alt="" src="../Images/image00463.jpeg" style="height:0.1em"/></p>
<p>12　戴安道既厉操东山，<a id="ch1-795-back" href="../Text/part0027.xhtml#ch1-795"><sup>(1)</sup></a>而其兄欲建式遏之功。<a id="ch2-795-back" href="../Text/part0027.xhtml#ch2-795"><sup>(2)</sup></a>谢太傅曰：“卿兄弟志业何其太殊？”戴曰：“下官不堪其忧，家弟不改其乐。”</p>
<p class="fnote"><a id="ch1-795" href="../Text/part0027.xhtml#ch1-795-back">(1)</a>《续晋阳秋》曰：“逵不乐当世，以琴书自娱，隐会稽剡山，国子博士征，不就。”</p>
<p class="fnote"><a id="ch2-795" href="../Text/part0027.xhtml#ch2-795-back">(2)</a>《戴氏谱》曰：“逯字安丘，谯国人。祖硕，父绥，有名位。逯以武勇显，有功，封广陵侯，仕至大司农。”<img alt="" src="../Images/image00463.jpeg" style="height:0.1em"/></p>
<p>13　许玄度隐在永兴南幽穴中，每致四方诸侯之遗。或谓许曰：“尝闻箕山人似不尔耳！”许曰：“筐篚苞苴，故当轻于天下之宝耳。”<a id="ch1-796-back" href="../Text/part0027.xhtml#ch1-796"><sup>(1)</sup></a></p>
<p class="fnote"><a id="ch1-796" href="../Text/part0027.xhtml#ch1-796-back">(1)</a>郑玄《礼记》注云：“苞苴，裹肉也，或以苇，或以茅。”此言许由尚致尧帝之让，筐篚之遗，岂非轻邪？<img alt="" src="../Images/image00463.jpeg" style="height:0.1em"/></p>
<p>14　范宣未尝入公门。韩康伯与同载，遂诱俱入郡，范便于车后趋下。<a id="ch1-797-back" href="../Text/part0027.xhtml#ch1-797"><sup>(1)</sup></a></p>
<p class="fnote"><a id="ch1-797" href="../Text/part0027.xhtml#ch1-797-back">(1)</a>《续晋阳秋》曰：“宣少尚隐遁，家于豫章，以清洁自立。”<img alt="" src="../Images/image00463.jpeg" style="height:0.1em"/></p>
<p>15　郗超每闻欲高尚隐退者，辄为办百万资，并为造立居宇。在剡为戴公起宅，甚精整。戴始往旧居，与所亲书曰：“近至剡，如官舍。”郗为傅约亦办百万资，傅隐事差互，故不果遗<a id="ch13-back" href="../Text/part0027.xhtml#ch13"><sup>[13]</sup></a>。<a id="ch1-798-back" href="../Text/part0027.xhtml#ch1-798"><sup>(1)</sup></a></p>
<p class="fnote"><a id="ch1-798" href="../Text/part0027.xhtml#ch1-798-back">(1)</a>约，琼小字。<img alt="" src="../Images/image00463.jpeg" style="height:0.1em"/></p>
<p>16　许掾好游山水，而体便登陟。时人云：“许非徒有胜情，实有济胜之具。”<img alt="" src="../Images/image00463.jpeg" style="height:0.1em"/></p>
<p>17　郗尚书与谢居士善，常称：“谢庆绪识见虽不绝人，可以累心处都尽。”<a id="ch1-800-back" href="../Text/part0027.xhtml#ch1-800"><sup>(1)</sup></a></p>
<p class="fnote"><a id="ch1-800" href="../Text/part0027.xhtml#ch1-800-back">(1)</a>尚书，郗恢也。别见。檀道鸾《续晋阳秋》曰：“谢敷字庆绪，会稽人，崇信释氏。初入太平山中十余年，以长斋供养为业，招引同事，化纳不倦。以母老，还南山若邪中。内史郗愔表荐之，征博士，不就。初，月犯少微星，一名处士星。占云：‘以处士当之。’时戴逵居剡，既美才艺，而交游贵盛，先敷著名，时人忧之。俄而敷死，会稽人士以嘲吴人云：‘吴中高士，便是求死不得。’”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0027.xhtml#ch1-back">[1]</a>&#160;王：绍兴本、沈校本作“皇”。</p>
<p class="fnote"><a id="ch2" href="../Text/part0027.xhtml#ch2-back">[2]</a>&#160;程炎震曰：“祖康当作祖秉，见《德行篇》。”</p>
<p class="fnote"><a id="ch3" href="../Text/part0027.xhtml#ch3-back">[3]</a>&#160;吹：绍兴本无。</p>
<p class="fnote"><a id="ch4" href="../Text/part0027.xhtml#ch4-back">[4]</a>&#160;名山：绍兴本、沈校本作“山石”。</p>
<p class="fnote"><a id="ch5" href="../Text/part0027.xhtml#ch5-back">[5]</a>&#160;沈校本“乞”下有“气”。</p>
<p class="fnote"><a id="ch6" href="../Text/part0027.xhtml#ch6-back">[6]</a>&#160;短：绍兴本作“裋”。</p>
<p class="fnote"><a id="ch7" href="../Text/part0027.xhtml#ch7-back">[7]</a>&#160;受：绍兴本作“就”。</p>
<p class="fnote"><a id="ch8" href="../Text/part0027.xhtml#ch8-back">[8]</a>&#160;雅：绍兴本作“只”，当据嘉靖本作“唯”，沈校本同。</p>
<p class="fnote"><a id="ch9" href="../Text/part0027.xhtml#ch9-back">[9]</a>&#160;疾：绍兴本作“值”。</p>
<p class="fnote"><a id="ch10" href="../Text/part0027.xhtml#ch10-back">[10]</a>&#160;沈校本“征”上有“汤”。</p>
<p class="fnote"><a id="ch11" href="../Text/part0027.xhtml#ch11-back">[11]</a>&#160;间：绍兴本、沈校本作“好”。</p>
<p class="fnote"><a id="ch12" href="../Text/part0027.xhtml#ch12-back">[12]</a>&#160;已：绍兴本、沈校本无。</p>
<p class="fnote"><a id="ch13" href="../Text/part0027.xhtml#ch13-back">[13]</a>&#160;遗：沈校本无。</p>
</body>
</html>