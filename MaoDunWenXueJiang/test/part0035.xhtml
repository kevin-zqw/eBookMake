<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>排调第二十五</title>
</head>
<body>
<div style="page-break-after:always"></div>
<h1 class="kindle-cn-heading-2">排调第二十五</h1>
<p>1　诸葛瑾为豫州，遣别驾到台，【【1||瑾已见。】】语云：“小儿知谈，卿可与语。”连往诣恪，【【2||《江表传》曰：“恪字元逊，瑾长子也。少有才名，发藻岐嶷，辩论应机，莫与为对。孙权见而奇之，谓瑾曰：‘蓝田生玉，真不虚也！’仕吴至太傅。为孙峻所害。”】】恪不与相见。后于张辅吴坐中相遇，【【3||环济《吴纪》曰：“张昭字子布，忠正有才义，仕吴，为辅吴将军。”<img alt="" src="../Images/image00463.jpeg" style="height:0.1em"/>】】别驾唤恪：“咄咄郎君。”恪因嘲之曰：“豫州乱矣，何咄咄之有？”答曰：“君明臣贤，未闻其乱。”恪曰：“昔唐尧在上，四凶在下。”答曰：“非唯四凶，亦有丹朱。”于是一坐大笑。</p>



<p>2　晋文帝与二陈共车，过唤钟会同载，即驶车委去。比出，已远。既至，因嘲之曰：“与人期行，何以迟迟？望卿遥遥不至。”会答曰：“矫然懿实，何必同群？”帝复问会：“皋繇何如人？”答曰：“上不及尧、舜，下不逮周、孔，亦一时之懿士。”【【4||二陈，骞与泰也。会父名繇，故以“遥遥”戏之。骞父矫，宣帝讳懿，泰父群，祖父寔，故以此酬之。<img alt="" src="../Images/image00463.jpeg" style="height:0.1em"/>】】</p>

<p>3　钟毓为黄门郎，有机警，在景王坐燕饮。时陈群子玄伯、武周子元夏同在坐，【【5||《魏志》曰：“武周字伯南，沛国竹邑人。仕至光禄大夫。”】】共嘲毓。景王曰：“皋繇何如人？”对曰：“古之懿士。”顾谓玄伯、元夏曰：“君子周而不比，群而不党。”【【6||孔安国注《论语》曰：“忠信为周，阿党为比。党，助也。君子虽众，不相私助。”<img alt="" src="../Images/image00463.jpeg" style="height:0.1em"/>】】</p>


<p>4　嵇、阮、山、刘在竹林酣饮，王戎后往。步兵曰：“俗物已复来败人意！”【【7||《魏氏春秋》曰：“时谓王戎未能超俗也。”<img alt="" src="../Images/image00463.jpeg" style="height:0.1em"/>】】王笑曰：“卿辈意，亦复可败邪？”</p>

<p>5　晋武帝问孙皓：【【8||《吴录》曰：“皓字元宗，一名彭祖，大皇帝孙也。景帝崩，皓嗣位，为晋所灭，封归命侯。”<img alt="" src="../Images/image00463.jpeg" style="height:0.1em"/>】】“闻南人好作《尔汝歌》，颇能为不？”皓正饮酒，因举觞劝帝而言曰：“昔与汝为邻，今与汝为臣。上汝一杯酒，令汝寿万春。”帝悔之。</p>

<p>6　孙子荆年少时欲隐，语王武子“当枕石漱流”，误曰“漱石枕流”。王曰：“流可枕，石可漱乎？”孙曰：“所以枕流，欲洗其耳；【【9||《逸士传》曰：“许由为尧所让，其友巢父责之，由乃过清泠水洗耳拭目，曰：‘向闻贪言，负吾之友。’”<img alt="" src="../Images/image00463.jpeg" style="height:0.1em"/>】】所以漱石，欲砺其齿。”</p>

<p>7　头责秦子羽云：【【10||子羽未详。】】“子曾不如太原温颙、颍川荀<img class="kindle-cn-inline-character" alt="" src="../Images/image00488.jpeg"/>、【【11||温颙已见。《荀氏谱》曰：“<img class="kindle-cn-inline-character" alt="" src="../Images/image00488.jpeg"/>字景伯，祖式，太尉。父保，<a id="ch2-back" href="../Text/part0035.xhtml#ch2"><sup>[2]</sup></a>御史中丞。”《世语》曰：“<img class="kindle-cn-inline-character" alt="" src="../Images/image00488.jpeg"/>少与裴楷、王戎、杜默俱有名，仕晋，至尚书。”】】范阳张华、士卿刘许、【【12||《晋百官名》曰：“刘许字文生，涿鹿郡人。父放，魏骠骑将军。许，惠帝时为宗正卿。”按，许与张华同范阳人，故曰士卿，互其辞也。宗正卿，或曰士卿。】】义阳邹湛、河南郑诩。【【13||《晋诸公赞》曰：“湛字润甫，新野人。以文义达，仕至侍中。诩字思渊，荥阳开封人，为卫尉卿。祖泰，扬州刺史。父襃，司空。”】】此数子者，或謇喫<a id="ch1-back" href="../Text/part0035.xhtml#ch1"><sup>[1]</sup></a>无宫商，或尪陋希言语，或淹伊多姿态，或讙哗少智谞，或口如含胶饴，或头如巾韲杵。【【14||《文士传》曰：“华为人少威仪，多姿态。”推意此语，则此六句还以目上六人，而口如含胶饴，则指邹湛。湛辩丽英博，而有此称。未详。】】而犹以文采可观，意思详序，攀龙附凤，并登天府。”【【15||《张敏集》载《头责子羽文》曰：“余友有秦生者，虽有姊夫之尊，少而狎焉。同时好昵，有太原温长仁颙、颍川<a id="ch3-back" href="../Text/part0035.xhtml#ch3"><sup>[3]</sup></a>荀景伯<img class="kindle-cn-inline-character" alt="" src="../Images/image00488.jpeg"/>、范阳张茂先华、士卿刘文生许、南阳邹润甫湛、河南郑思渊诩。数年之中，继踵登朝，而此贤身处陋巷，屡沽而无善价，亢志自若，终不衰堕，为之慨然。又怪诸贤既已在位，曾无伐木嘤鸣之声，甚违王贡弹冠之义，故因秦生容貌之盛，为头责之文以戏之，并以嘲六子焉。虽似谐谑，实有兴也。其文曰：维泰始元年，头责子羽曰：‘吾托子为头，万有余日矣。大块禀我以精，造我以形。我为子植发肤，置鼻耳，安眉须，插牙齿，眸子摛光，双颧隆起。每至出入之间，遨游市里，行者辟易，坐者竦跽。或称君侯，或言将军，捧手倾侧，伫立崎岖。如此者，故我形之足伟也。子冠冕不戴，金银不佩，钗以当笄，帢以代帼，旨味弗尝，食粟茹菜，隈摧园闲，粪壤污黑，岁莫年过，曾不自悔。子厌我于形容，我贱子乎意态。若此者乎，必子行己之累也。子遇我如仇，我视子如仇，居常不乐，两者俱忧，何其鄙哉！子欲为人宝也，则当如皋陶、后稷、巫咸、伊陟，保乂王家，永见封殖。子欲为名高也，则当如许由、子威<a id="ch4-back" href="../Text/part0035.xhtml#ch4"><sup>[4]</sup></a>、卞随、务光，洗耳逃禄，千岁流芳。子欲为游说也，则当如陈轸、蒯通、陆生、邓公，转祸为福，令辞从容。子欲为进趣也，则当如贾生之求试，终军之请使。砥砺锋颖，以干王事。子欲为恬淡也，则当如老聃之守一，庄周之自逸。廓然离欲<a id="ch5-back" href="../Text/part0035.xhtml#ch5"><sup>[5]</sup></a>，志陵云日。子欲为隐遁也，则当如荣期之带索，渔父之瀺灂，栖迟神丘，垂饵巨壑。此一介之所以显身成名者也。今子上不希道德，中不效<a id="ch6-back" href="../Text/part0035.xhtml#ch6"><sup>[6]</sup></a>儒墨，块然穷贱，守此愚惑。察子之情，观子之志，退不为于处士，进无望于三事，而徒玩日劳形，习为常人之所喜，不亦过乎！’于是子羽愀然深念而对曰：‘凡所教敕，谨闻命矣。以受性拘系，不闻<a id="ch7-back" href="../Text/part0035.xhtml#ch7"><sup>[7]</sup></a>礼义，设以天幸，为子所寄。今欲使吾为忠也<a id="ch8-back" href="../Text/part0035.xhtml#ch8"><sup>[8]</sup></a>，即当如伍胥、屈平。欲使吾为信也，则当杀身以成名。欲使吾为介节邪，则当赴水火以全贞。此四者，人之所忌，故吾不敢造意。’头曰：‘子所谓天刑<a id="ch9-back" href="../Text/part0035.xhtml#ch9"><sup>[9]</sup></a>地网，刚德之尤，不登山抱木，则褰裳赴流。吾欲告尔以养性，诲尔以优游，而以<a id="ch10-back" href="../Text/part0035.xhtml#ch10"><sup>[10]</sup></a>虮虱同情，不听我谋，悲哉！俱寓人体，而独为子头！且拟人其伦，喻子侪偶。子不如太原温颙、颍川荀<img class="kindle-cn-inline-character" alt="" src="../Images/image00488.jpeg"/>、范阳张华、士卿刘许、南阳邹湛、河南郑诩。此数子者，或謇吃无宫商，或尪陋希言语，或淹伊多姿态，或讙哗少智谞，或口如含胶饴，或头如巾韲杵，而犹文<a id="ch11-back" href="../Text/part0035.xhtml#ch11"><sup>[11]</sup></a>采可观，意思详序，攀龙附凤，并登天府。夫舐痔得车，沉渊得珠，岂若夫子徒令唇舌腐烂，手足沾濡哉？居有事之世，而耻为权图，譬犹凿池抱瓮，难以求富。嗟乎子羽！何异槛中之熊，深穽之虎，石间饥蟹，窦中之鼠。事力虽勤，见功甚苦。宜其拳局翦<a id="ch12-back" href="../Text/part0035.xhtml#ch12"><sup>[12]</sup></a>蹙，至老无所希也。支离其形，犹能不困，非命也夫！岂与夫子同处也。’”<img alt="" src="../Images/image00463.jpeg" style="height:0.1em"/>】】</p>






<p>8　王浑与妇钟氏共坐，见武子从庭过，浑欣然谓妇曰：“生儿如此，足慰人意。”妇笑曰：“若使新妇得配参军，生儿故可不啻如此！”【【16||《王氏家谱》曰：“伦<a id="ch13-back" href="../Text/part0035.xhtml#ch13"><sup>[13]</sup></a>字太冲，司空穆侯中子，司徒浑弟也。醇粹简远，贵老、庄之学，用心淡如也。为《老子例略》、《周纪》。年二十余，举孝廉，不行。历大将军参军。年二十五卒，大将军为之流涕。”<img alt="" src="../Images/image00463.jpeg" style="height:0.1em"/>】】</p>

<p>9　荀鸣鹤、陆士龙二人未相识，俱会张茂先坐。张令共语，以其并有大才，可勿作常语。陆举手曰：“云间陆士龙。”荀答曰：“日下荀鸣鹤。”陆曰：“既开青云，睹白雉，何不张尔弓，布尔矢？”荀答曰：“本谓云龙骙骙，定是山鹿野麋。兽弱弩强，是以发迟。”张乃抚掌大笑。【【17||《晋百官名》曰：“荀隐字鸣鹤，颍川人。”《荀氏家传》曰：“隐祖昕，乐安太守。父岳，中书郎。隐与陆云在张华坐语，互相反复，陆连受屈，隐辞皆美丽，张公称善云。世有此书，寻之未得。历太子舍人，延尉平，蚤卒。”<img alt="" src="../Images/image00463.jpeg" style="height:0.1em"/>】】</p>

<p>10　陆太尉诣王丞相，【【18||陆玩。已见。<img alt="" src="../Images/image00463.jpeg" style="height:0.1em"/>】】王公食以酪。陆还遂病。明日与王笺云：“昨食酪小过，通夜委顿。民虽吴人，几为伧鬼。”</p>

<p>11　元帝皇子生，普赐群臣。殷洪乔谢曰【【19||殷羡。已见。<img alt="" src="../Images/image00463.jpeg" style="height:0.1em"/>】】：“皇子诞育，普天同庆。臣无勋焉，而猥颁厚赉。”中宗笑曰：“此事岂可使卿有勋邪？”</p>

<p>12　诸葛令、王丞相共争姓族先后，王曰：“何不言葛、王，而云王、葛？”令曰：“譬言驴马，不言马驴，驴宁胜马邪？”【【20||诸葛恢<a id="ch14-back" href="../Text/part0035.xhtml#ch14"><sup>[14]</sup></a>。<img alt="" src="../Images/image00463.jpeg" style="height:0.1em"/>】】</p>

<p>13　刘真长始见王丞相，时盛暑之月，丞相以腹熨弹棋局，曰：“何乃渹？”【【21||吴人以冷为渹。】】刘既出，人问：“见王公云何？”刘曰：“未见他异，唯闻作吴语耳！”【【22||《语林》曰：“真长云：‘丞相何奇？止能作吴语及细唾也。’”<img alt="" src="../Images/image00463.jpeg" style="height:0.1em"/>】】</p>


<p>14　王公与朝士共饮酒，举瑠璃碗谓伯仁曰：“此碗腹殊空，谓之宝器，何邪？”【【23||以戏周之无能。<img alt="" src="../Images/image00463.jpeg" style="height:0.1em"/>】】答曰：“此碗英英，诚为清彻，所以为宝耳<a id="ch15-back" href="../Text/part0035.xhtml#ch15"><sup>[15]</sup></a>！”</p>

<p>15　谢幼舆谓周侯曰：“卿类社树，远望之，峨峨拂青天；就而视之，其根则群狐所托，下聚溷而已！”【【24||谓顗好媟渎故。<img alt="" src="../Images/image00463.jpeg" style="height:0.1em"/>】】答曰：“枝条拂青天，不以为高；群狐乱其下，不以为浊；聚溷之秽，卿之所保，何足自称？”</p>

<p>16　王长豫幼便和令，丞相爱恣甚笃。每共围棋，丞相欲举行，长豫按指不听。丞相笑曰：“讵得尔？相与似有瓜葛。”【【25||蔡邕曰：“瓜葛，疏亲也。”<img alt="" src="../Images/image00463.jpeg" style="height:0.1em"/>】】</p>

<p>17　明帝问周伯仁：“真长何如人？”答曰：“故是千斤犗特。”王公笑其言。伯仁曰：“不如卷角牸，有盘辟之好。”【【26||以戏王也。<img alt="" src="../Images/image00463.jpeg" style="height:0.1em"/>】】</p>

<p>18　王丞相枕周伯仁膝，指其腹曰：“卿此中何所有？”答曰：“此中空洞无物，然容卿辈数百人。”<img alt="" src="../Images/image00463.jpeg" style="height:0.1em"/></p>
<p>19　干宝向刘真长【【27||《中兴书》曰：“宝字令升，新蔡人。祖正，吴奋武将军。父莹，丹阳丞。宝少以博学才器著称，历散骑常侍。”】】叙其搜神记，【【28||《孔氏志怪》曰：“宝父有嬖人，宝母至妒，葬宝父时，因推着藏中。经十年而母丧，开墓，其婢伏棺上，就视，犹暖，渐有气息。舆还家，终日而苏。说宝父常致饮食，与之接寝，恩情如生。家中吉凶，辄语之，校之悉验。平复数年后方卒。宝因作《搜神记》，中云‘有所感起’是也。”】】刘曰：“卿可谓鬼之董狐。”【【29||《春秋传》曰：“赵穿攻晋灵公于桃园，赵宣子未出境而复。太史书：‘赵盾弒其君。’宣子曰：‘不然。’对曰：‘子为正卿，亡不越境，反不讨贼，非子而谁？’孔子曰：‘董狐，古之良史也，书法不隐。赵盾，古之贤大夫也，为法受恶。’”<img alt="" src="../Images/image00463.jpeg" style="height:0.1em"/>】】</p>



<p>20　许文思往顾和许，顾先在帐中眠。许至，便径就床角枕共语。【【30||许琛。已见。<img alt="" src="../Images/image00463.jpeg" style="height:0.1em"/>】】既而唤顾共行，顾乃命左右取枕<a id="ch16-back" href="../Text/part0035.xhtml#ch16"><sup>[16]</sup></a>上新衣，易己体上所着。许笑曰：“卿乃复有行来衣乎？”</p>

<p>21　康僧渊目深而鼻高，王丞相每调之。僧渊曰：“鼻者面之山，【【31||《管辂别传》曰：“鼻者天中之山。”《相书》曰：“鼻之所在为天中，鼻有山象，故曰山。”<img alt="" src="../Images/image00463.jpeg" style="height:0.1em"/>】】目者面之渊。山不高则不灵，渊不深则不清。”</p>

<p>22　何次道往瓦官寺礼拜甚勤。【【32||充崇释氏，甚加敬也。】】阮思旷语之曰：“卿志大宇宙，【【33||《尹<a id="ch17-back" href="../Text/part0035.xhtml#ch17"><sup>[17]</sup></a>子》曰：“天地四方曰宇，往古来今曰宙。”】】勇迈终古。”【【34||终古，往古也。《楚辞》曰：“吾不能忍此终古也。”】】何曰：“卿今日何故忽见推？”阮曰：“我图数千户郡，尚不能得；卿乃图作佛，不亦大乎！”【【35||思旷，裕也。<img alt="" src="../Images/image00463.jpeg" style="height:0.1em"/>】】</p>




<p>23　庾征西大举征胡，既成行，止镇襄阳。【【36||《晋阳秋》曰：“翼率众入沔，将谋伐狄。既至襄阳，狄尚强，未可决战。会康帝崩，兄冰薨，留长子方之守襄阳，自驰还夏<a id="ch18-back" href="../Text/part0035.xhtml#ch18"><sup>[18]</sup></a>。”】】殷豫章与书，送一折角如意以调之。【【37||豫章，殷羡。<img alt="" src="../Images/image00463.jpeg" style="height:0.1em"/>】】庾答书曰：“得所致，虽是败物，犹欲理而用之。”</p>


<p>24　桓大司马乘雪欲猎，先过王、刘诸人许。真长见其装束单急，问：“老贼欲持此何作？”桓曰：“我若不为此，卿辈亦那得坐谈？”【【38||《语林》曰：“宣武征还，刘尹数十里迎之，桓都不语，直云：‘垂长衣，谈清言，竟是谁功？’刘答曰：‘晋德灵长，功岂在尔？’”二人说小异，故详载之。<img alt="" src="../Images/image00463.jpeg" style="height:0.1em"/>】】</p>

<p>25　褚季野问孙盛：“卿国史何当成？”孙云：“久应竟，在公无暇，故至今日。”褚曰：“古人述而不作，何必在蚕室中？”【【39||《汉书》曰：“李陵降匈奴，武帝甚怒。太史令司马迁盛明陵之忠，帝以迁为陵游说，下迁腐刑。乃述唐、虞以来，至于获麟，为《史记》。迁与任安书曰：‘李陵既生降，仆又茸之<a id="ch19-back" href="../Text/part0035.xhtml#ch19"><sup>[19]</sup></a>以蚕室。’”苏林注曰：“腐刑者，作密室蓄火，时如蚕室。”旧时平阴有蚕室狱。<img alt="" src="../Images/image00463.jpeg" style="height:0.1em"/>】】</p>

<p>26　谢公在东山，朝命屡降而不动。后出为桓宣武司马，将发新亭，朝士咸出瞻送。高灵时为中丞，亦往相祖。先时，多少饮酒，因倚如醉，戏曰：“卿屡违朝旨，高卧东山，诸人每相与言：‘安石不肯出，将如苍生何？’今亦苍生将如卿何？”谢笑而不答。【【40||高灵已见。《妇人集》载桓玄问王凝之妻谢氏曰：“太傅东山二十余年，遂复不终，其理云何？”谢答曰：“亡叔太傅先正以无用为心，显隐为优劣，始末正当动静之异耳。”<img alt="" src="../Images/image00463.jpeg" style="height:0.1em"/>】】</p>

<p>27　初，谢安在东山居布衣，时兄弟已有富贵者，翕集家门，倾动人物。刘夫人戏谓安曰：“大丈夫不当如此乎？”谢乃捉鼻曰：“但恐不免耳！”<img alt="" src="../Images/image00463.jpeg" style="height:0.1em"/></p>
<p>28　支道林因人就深公买印山，深公答曰：“未闻巢、由买山而隐。”【【41||《逸士传》曰：“巢父者，尧时隐人。山居，不营世利，年老以树为巢而寝其上，故号巢父。”《高逸沙门传》曰：“遁得深公之言，惭恧而已。”<img alt="" src="../Images/image00463.jpeg" style="height:0.1em"/>】】</p>

<p>29　王、刘每不重蔡公。二人尝诣蔡，语良久，乃问蔡曰：“公自言何如夷甫？”答曰：“身不如夷甫。”王、刘相目而笑曰：“公何处不如？”答曰：“夷甫无君辈客！”<img alt="" src="../Images/image00463.jpeg" style="height:0.1em"/></p>
<p>30　张吴兴年八岁，亏齿，【【42||玄之。已见。<img alt="" src="../Images/image00463.jpeg" style="height:0.1em"/>】】先达知其不常，故戏之曰：“君口中何为开狗窦？”张应声答<a id="ch20-back" href="../Text/part0035.xhtml#ch20"><sup>[20]</sup></a>曰：“正使君辈从此中出入！”</p>

<p>31　郝隆七月七日出日中仰卧。人问其故，答曰：“我晒书。”【【43||《征西寮属名》曰：“隆字佐治，汲郡人。仕吴至征西参军。”<img alt="" src="../Images/image00463.jpeg" style="height:0.1em"/>】】</p>

<p>32　谢公始有东山之志，后严命屡臻，势不获已，始就桓公司马。于时人有饷桓公药草，中有远志。公取以问谢：“此药又名小草，何一物而有二称？”【【44||《本草》曰：“远志一名棘宛，其叶名小草。”<img alt="" src="../Images/image00463.jpeg" style="height:0.1em"/>】】谢未即答。时郝隆在坐，应声答曰：“此甚易解：处则为远志，出则为小草。”谢甚有愧色。桓公目谢而笑曰：“郝参军此过乃不恶，亦极有会。”</p>

<p>33　庾园<a id="ch21-back" href="../Text/part0035.xhtml#ch21"><sup>[21]</sup></a>客诣孙监，值行，见齐庄在外，尚幼，而有神意。庾试之曰：“孙安国何在？”即答曰：“庾穉恭家。”庾大笑曰：“诸孙大盛，有儿如此！”又答曰：“未若诸庾之翼翼。”还，语人曰：“我故胜，得重唤奴父名。”【【45||《孙放别传》曰：“放兄弟并秀异，与庾翼子园客同为学生。园客少有佳称，因谈笑嘲放曰：‘诸孙于今为盛。’盛，监君讳也。放即答曰：‘未若诸庾之翼翼。’放应机制胜，时人仰焉。司马景王、陈、钟诸贤相酬，无以踰也。”<img alt="" src="../Images/image00463.jpeg" style="height:0.1em"/>】】</p>

<p>34　范玄平在简文坐，谈欲屈，引王长史曰：“卿助我。”【【46||《范汪别传》曰：“汪字玄平，颍阳人。左将军略之孙。少有不常之志，通敏多识，博涉经籍，致誉于时。历吏部尚书、徐兖二州刺史。”】】王曰：“此非拔山力所能助！”【【47||《史记》曰：“项羽为汉兵所围，夜起歌曰：‘力拔山兮气盖世，时不利兮骓不逝。’”<img alt="" src="../Images/image00463.jpeg" style="height:0.1em"/>】】</p>


<p>35　郝隆为桓公南蛮参军，三月三日会，作诗，不能者罚酒三升。隆初以不能受罚，既饮，揽笔便作一句云：“娵隅跃清池。”桓问：“娵隅是何物？”答曰：“蛮名鱼为娵隅。”桓公曰：“作诗何以作蛮语？”隆曰：“千里投公，始得蛮府参军，那得不作蛮语也？”<img alt="" src="../Images/image00463.jpeg" style="height:0.1em"/></p>
<p>36　袁羊尝诣刘恢，恢在内眠未起。袁因作诗调之曰：“角枕粲文茵，锦衾烂长筵。”【【48||《唐诗<a id="ch22-back" href="../Text/part0035.xhtml#ch22"><sup>[22]</sup></a>》曰：“晋献公好攻战，国人多丧，其诗曰：‘角枕粲兮，锦衾烂兮，予美亡此，谁与独旦？’”袁故嘲之。】】刘尚晋明帝女，【【49||《晋阳秋》曰：“恢尚庐陵长公主，名南弟。”<img alt="" src="../Images/image00463.jpeg" style="height:0.1em"/>】】主见诗不平，曰：“袁羊，古之遗狂！”</p>


<p>37　殷洪远答孙兴公诗云：“聊复放一曲。”刘真长笑其语拙，问曰：“君欲云那放？”殷曰：“<img class="kindle-cn-inline-character" alt="" src="../Images/image00489.jpeg"/>腊亦放，何必其鎗铃邪？”【【50||殷融。已见。<img alt="" src="../Images/image00463.jpeg" style="height:0.1em"/>】】</p>

<p>38　桓公既废海西，立简文，【【51||《晋阳秋》曰：“海西公讳奕，字延龄，成帝子也。兴宁中即位。少同阉人之疾，使宫人与左右淫通生子。大司马温自广陵还姑孰，过京都，以皇太后令，废帝为海西公。”<img alt="" src="../Images/image00463.jpeg" style="height:0.1em"/>】】侍中谢公见桓公，拜，桓惊笑曰：“安石，卿何事至尔？”谢曰：“未有君拜于前，臣立于后！”</p>

<p>39　郗重熙与谢公书，道：“王敬仁闻一年少怀问鼎。【【52||郗昙、王修<a id="ch23-back" href="../Text/part0035.xhtml#ch23"><sup>[23]</sup></a>。已见。《史记》曰：“楚庄王观兵于周郊，周定王使王孙满迎劳楚王，王问鼎大小轻重，对曰：‘在德不在鼎。’庄王曰：‘子无阻九鼎，楚国折钩之喙，足以为九鼎也。’”】】不知桓公德衰，为复后生可畏？”【【53||《春秋传》曰：“齐桓公伐楚，责苞茅之不贡。”《论语》曰：“后生可畏，焉知来者之不如今？”孔安国曰：“后生，少年。”<img alt="" src="../Images/image00463.jpeg" style="height:0.1em"/>】】</p>


<p>40　张苍梧是张凭之祖，尝语凭父曰：“我不如汝。”凭父未解所以。苍梧曰：“汝有佳儿。”【【54||《张苍梧碑》曰：“君讳镇，字义远，吴国吴人。忠恕宽明，简正贞粹。泰安中，除苍梧太守。讨王含有功，封兴道县侯。”<img alt="" src="../Images/image00463.jpeg" style="height:0.1em"/>】】凭时年数岁，敛手曰：“阿翁，讵宜以子戏父？”</p>

<p>41　习凿齿、孙兴公未相识，同在桓公坐。桓语孙：“可与习参军共语”。孙云：“蠢尔蛮荆，敢与大邦为仇？”习云：“薄伐猃狁，至于太原。”【【55||《小雅》诗也。毛诗注曰：“蠢，动也。荆蛮，荆之蛮也。猃狁，北夷也。”习凿齿，襄阳人。孙兴公，太原人。故因《诗》以相戏也。<img alt="" src="../Images/image00463.jpeg" style="height:0.1em"/>】】</p>

<p>42　桓豹奴是王丹阳外生，形似其舅，桓甚讳之。【【56||豹奴，桓嗣小字。《中兴书》曰：“嗣字恭祖，车骑将军冲子也。少有清誉。仕至江州刺史。”《王氏谱》曰：“混字奉正，中军将军恬子。仕至丹阳尹。”<img alt="" src="../Images/image00463.jpeg" style="height:0.1em"/>】】宣武云：“不恒相似，时似耳。恒似是形，时似是神。”桓逾不说。</p>

<p>43　王子猷诣谢万，林公先在坐，瞻瞩甚高。王曰：“若林公须发并全，神情当复胜此不？”谢曰：“唇齿相须，不可以偏亡。【【57||《春秋传》曰：“唇亡齿寒。”<img alt="" src="../Images/image00463.jpeg" style="height:0.1em"/>】】须发何关于神明？”林公意<a id="ch24-back" href="../Text/part0035.xhtml#ch24"><sup>[24]</sup></a>甚恶。曰：“七尺之躯，今日委君二贤。”</p>

<p>44　郗司空拜北府，【【58||《南徐州记》曰：“旧徐州都督以东为称。晋氏南迁，徐州刺史王舒加北中郎将。北府之号，自此起也。”】】王黄门诣郗门拜，云：“应变将略，非其所长。”骤咏之不已。郗仓谓嘉宾曰：“公今日拜，子猷言语殊不逊，深不可容！”【【59||仓，郗融小字也。《郗氏谱》曰：“融字景山，愔第二子，辟琅邪王文学，不拜而蚤终。”】】嘉宾曰：“此是陈寿作诸葛评。【【60||《蜀志》陈寿评曰：“亮连年动众而无成功，盖应变将略，非其所长也。”王隐《晋书》曰：“寿字承祚，巴西安汉人。好学，善著述。仕至中庶子。初，寿父为马谡参军，诸葛亮诛谡，髡其父头。亮子瞻又轻寿。故寿撰《蜀志》，以爱憎为评也。”<img alt="" src="../Images/image00463.jpeg" style="height:0.1em"/>】】人以汝家比武侯，复何所言？”</p>



<p>45　王子猷诣谢公，谢曰：“云何七言诗？”【【61||《东方朔传》曰：“汉武帝在柏梁台上，使群臣作七言诗。”七言诗自此始也。】】子猷承问，答曰：“昂昂若千里之驹，泛泛若水中之凫。”【【62||出《离骚》。<img alt="" src="../Images/image00463.jpeg" style="height:0.1em"/>】】</p>


<p>46　王文度、范荣期俱为简文所要。范年大而位小，王年小而位大。将前，更相推在前。既移久，王遂在范后。王因谓曰：“簸之扬之，穅秕在前。”范曰：“洮之汰之，沙砾在后。”【【63||王坦之、范启。已见。世<a id="ch25-back" href="../Text/part0035.xhtml#ch25"><sup>[25]</sup></a>说是孙绰、习凿齿言。<img alt="" src="../Images/image00463.jpeg" style="height:0.1em"/>】】</p>

<p>47　刘遵祖少为殷中军所知，称之于庾公。庾公甚忻然<a id="ch26-back" href="../Text/part0035.xhtml#ch26"><sup>[26]</sup></a>，便取为佐。既见，坐之独榻上与语。刘尔日殊不称，庾小失望，遂名之为羊公鹤。昔羊叔子有鹤善舞，尝向客称之。客试使驱来，氃氋而不肯舞。故称比之。【【64||徐广《晋纪》曰：“刘爰之字遵祖，沛郡人。少有才学，能言理。历中书郎、宣城太守。”<img alt="" src="../Images/image00463.jpeg" style="height:0.1em"/>】】</p>

<p>48　魏长齐雅有体量，而才学非所经。初宦当出，虞存嘲之曰：“与卿约法三章：谈者死，文笔者刑，商略抵罪。”魏怡然而笑，无忤于色。【【65||《魏氏谱》曰：“顗字长齐，会稽人。祖胤，处士。父说，大鸿胪卿。顗仕至山阴令。”《汉书》曰：“沛公入咸阳，召诸父老曰：‘天下苦秦苛法久矣，今与父老约法三章耳：杀人者死，伤人及盗抵罪。’”应劭注曰：“抵，至也。但至于罪。”<img alt="" src="../Images/image00463.jpeg" style="height:0.1em"/>】】</p>

<p>49　郗嘉宾书与袁虎道戴安道、谢居士云：“恒任之风，当有所弘耳。”以袁无恒，故以此激之。【【66||袁、戴、谢并已见。<img alt="" src="../Images/image00463.jpeg" style="height:0.1em"/>】】</p>

<p>50　范启与郗嘉宾书曰：“子敬举体无饶，纵掇皮无余润。”郗答曰：“举体无余润，何如举体非真者？”范性矜假多烦，故嘲之。<img alt="" src="../Images/image00463.jpeg" style="height:0.1em"/></p>
<p>51　二郗奉道，二何奉佛，皆以财贿。谢中郎云：“二郗谄于道，二何佞于佛。”【【67||《中兴书》曰：“郗愔及弟昙奉天师道。”《晋阳秋》曰：“何充性好佛道，崇修佛寺，供给沙门以百数。久在扬州，征役吏民，功赏万计，是以为遐迩所讥。充弟准，亦精勤，唯<a id="ch27-back" href="../Text/part0035.xhtml#ch27"><sup>[27]</sup></a>读佛经、营治寺庙而已矣<a id="ch28-back" href="../Text/part0035.xhtml#ch28"><sup>[28]</sup></a>。”<img alt="" src="../Images/image00463.jpeg" style="height:0.1em"/>】】</p>

<p>52　王文度在西州，与林法师讲，韩、孙诸人并在坐。林公理每欲小屈，孙兴公曰：“法师今日如着弊絮在荆棘中，触地挂阂。”<img alt="" src="../Images/image00463.jpeg" style="height:0.1em"/></p>
<p>53　范荣期见郗超俗情不淡，戏之曰：“夷、齐、巢、许，一诣垂名。何<a id="ch29-back" href="../Text/part0035.xhtml#ch29"><sup>[29]</sup></a>必劳神苦形，支策据梧邪？”郗未答。韩康伯曰：“何不使游刃皆虚？”【【68||《庄子》曰：“昭文之鼓琴，师旷之支策，惠子之据梧，三子之智几矣，皆其盛也，故载之末年。”“庖丁为文惠君解牛，三年之后，未尝见全牛也。用刀十九年矣，所解数<a id="ch30-back" href="../Text/part0035.xhtml#ch30"><sup>[30]</sup></a>千牛，而刀刃若新发于硎。文惠君问之，庖丁曰：‘彼节者有间，而刀刃无厚。以无厚入有间，恢恢乎其于游刃必有余地。’”<img alt="" src="../Images/image00463.jpeg" style="height:0.1em"/>】】</p>

<p>54　简文在殿上行，右军与孙兴公在后。右军指简文语孙曰：“此噉名客！”简文顾曰：“天下自有利齿儿。”后王光禄作会稽，谢车骑出曲阿祖之。【【69||王蕴、谢玄。已见。<img alt="" src="../Images/image00463.jpeg" style="height:0.1em"/>】】王孝伯罢秘书丞，在坐，谢言及此事，因视孝伯曰：“王丞齿似不钝。”王曰：“不钝，颇亦验。”</p>

<p>55　谢遏夏月尝仰卧，谢公清晨卒来，不暇着衣，跣出屋外，方蹑履问讯。公曰：“汝可谓前倨而后恭。”【【70||《战国策》曰：“苏秦说惠王而不见用，黑貂之裘弊，黄金百斤尽，大困而归。父母不与言，妻不为下机，嫂不为炊。后为从长，行过洛阳，车骑辎重甚众，秦之昆弟妻嫂侧目不敢视。秦笑谓其嫂曰：‘何先倨而后恭？’嫂谢曰：‘见季子位高而金多。’秦叹曰：‘一人之身，富贵则亲戚畏惧，贫贱则轻易之，而况于他人哉！’”<img alt="" src="../Images/image00463.jpeg" style="height:0.1em"/>】】</p>

<p>56　顾长康作殷荆州佐，请假还东。尔时例不给布颿，顾苦求之，乃得发。至破冢，遭风大败。【【71||周祗《隆安记》曰：“破冢，洲名，在华容县。”<img alt="" src="../Images/image00463.jpeg" style="height:0.1em"/>】】作笺与殷云：“地名破冢，真破冢而出。行人安稳，布颿无恙。”</p>

<p>57　苻朗初过江，【【72||裴景仁《秦书》曰：“朗字元达，苻坚从兄。性宏<a id="ch31-back" href="../Text/part0035.xhtml#ch31"><sup>[31]</sup></a>放，神气爽悟。坚常曰：‘吾家千里驹也。’坚为慕容冲所围，朗降谢玄，用为员外散骑侍郎。吏部郎王忱与兄国宝命驾诣之。沙门法汰问朗曰：‘见王吏部兄弟未？’朗曰：‘非一狗面人心，又一人面狗心者是邪？’忱丑而才，国宝美而狠故也。朗常与朝士宴，时贤并用唾壶，朗欲夸之，使小儿跪而张口，唾而含出。又善识味，会稽王道子为设精馔，讫，问：‘关中之食，孰若于此？’朗曰：‘皆好。唯盐味小生。’即问宰夫，如其言。或人杀鸡以食之，朗曰：‘此鸡栖，恒半露。’问之，亦验。又食鹅炙，知白黑之处，咸试而记之，无豪厘之差。著《苻子》数十篇，盖老、庄之流也。朗矜高忤物，不容于世，后众谗而杀之。”】】王咨议大好事，问中国人物及风土所生，终无极已。【【73||《王氏谱》曰：“肃之字幼恭，右将军羲之第四子。历中书郎、骠骑咨议。”<img alt="" src="../Images/image00463.jpeg" style="height:0.1em"/>】】朗大患之。次复问奴婢贵贱，朗云：“谨厚有识中者乃至十万，无意为奴婢问者止数千耳。”</p>


<p>58　东府客馆是版屋。谢景重诣太傅，时宾客满中，初不交言，直仰视云：“王乃复西戎其屋。”【【74||《秦诗叙》曰：“襄公备其兵甲以讨西戎，妇人闵其君子，故作诗曰：‘在其版屋，乱我心曲。’”毛公注曰：“西戎之版屋也。”<img alt="" src="../Images/image00463.jpeg" style="height:0.1em"/>】】</p>

<p>59　顾长康噉甘蔗，先食尾。问<a id="ch32-back" href="../Text/part0035.xhtml#ch32"><sup>[32]</sup></a>所以，云：“渐至佳境。”<img alt="" src="../Images/image00463.jpeg" style="height:0.1em"/></p>
<p>60　孝武属王珣求女婿，曰：“王敦、桓温，磊砢之流，既不可复得，且小如意，亦好豫人家事，酷非所须。正如真长、子敬比，最佳。”珣举谢混。后袁山松欲拟谢婚，【【75||《续晋阳秋》曰：“山松，陈郡人。祖乔，益州刺史。父方平，义兴太守。山松历秘书监、吴国内史。孙恩作乱，见害。初，帝为晋陵公主访婿于王珣，珣举谢混云：‘人才不及真长，不减子敬。’帝曰：‘如此，便已足矣。’”<img alt="" src="../Images/image00463.jpeg" style="height:0.1em"/>】】王曰：“卿莫近禁脔。”</p>

<p>61　桓南郡与殷荆州语次，因共作了语。顾恺之曰：“火烧平原无遗燎。”桓曰：“白布缠棺竖旒旐。”殷曰：“投鱼深渊放飞鸟。”次复作危语。桓曰：“矛头淅米剑头炊。”殷曰：“百岁老翁攀枯枝。”顾曰：“井上辘轳卧婴儿。”殷有一参军在坐，云：“盲人骑瞎马，夜半临深池。”殷曰：“咄咄逼人！”仲堪眇目故也。【【76||《中兴书》曰：“仲堪父尝疾患经时，仲堪衣不解带数年。自分剂汤药，误以药手拭泪，遂眇一目。”<img alt="" src="../Images/image00463.jpeg" style="height:0.1em"/>】】</p>

<p>62　桓玄出射，有一刘参军与周参军朋赌，垂成，唯少一破。刘谓周曰：“卿此起不破，我当挞卿。”周曰：“何至受卿挞！”刘曰：“伯禽之贵，尚不免挞，而况于卿？”【【77||《尚书大传》曰：“伯禽与康叔见周公，三见而三笞。康叔有骇色，谓伯禽曰：‘有商子者，贤人也，与子见之。’乃见商子而问焉。商子曰：‘南山之阳有木焉，名乔。’二三子往观之，见乔实高高然而上。反以告商子。商子曰：‘乔者，父道也。南山之阴有木焉，名曰梓。’二三子复往观焉，见梓实晋晋然而俯。反以告商子。商子曰：‘梓者，子道也。’二三子明日见周公，入门而趋，登堂而跪。周公拂其首，劳而食之，曰：‘尔安见君子乎？’”《礼记》曰：“成王有罪，周公则挞伯禽。”亦其义也。】】周殊无忤色。桓语庾伯鸾曰：“【【78||《晋东宫百官名》曰：“庾鸿字伯鸾，颍川人。”《庾氏谱》曰：“鸿祖义，吴国内史。父楷，左卫将军。鸿仕至辅国内史。”<img alt="" src="../Images/image00463.jpeg" style="height:0.1em"/>】】刘参军宜停读书，周参军且勤学问。”</p>


<p>63　桓南郡与道曜讲《老子》，王侍中为主簿在坐。桓曰：“王主簿，可顾名思义。”王未答，且大笑。桓曰：“王思道能作大家儿笑。”【【79||道曜，未详。思道，王祯之小字也。《老子》明道，祯之字思道，故曰顾名思义。<img alt="" src="../Images/image00463.jpeg" style="height:0.1em"/>】】</p>

<p>64　祖广行恒缩头。诣桓南郡，始下车，桓曰：“天甚晴朗，祖参军如从屋漏中来。”【【80||《祖氏谱》曰：“广字渊度，范阳人。父台之，仕<a id="ch33-back" href="../Text/part0035.xhtml#ch33"><sup>[33]</sup></a>光禄大夫。广仕至护军长史。”<img alt="" src="../Images/image00463.jpeg" style="height:0.1em"/>】】</p>

<p>65　桓玄素轻桓崖，崖在京下有好桃，玄连就求之，遂不得佳者。【【81||崖，桓修小字。《续晋阳秋》曰：“修少为玄所侮，于言端常嗤鄙之。”】】玄与殷仲文书以为嗤笑，曰：“德之休明，肃慎贡其楛矢。如其不尔，篱壁间物亦不可得也。”【【82||《国语》曰：“仲尼在陈，有隼集陈侯之庭而死，楛矢贯之，石砮尺有咫。问于仲尼。对曰：‘隼之来远矣，此肃慎之矢也。昔武王克商，通道于九夷、百蛮，使各以方贿贡，于是肃慎氏贡楛矢。古者分异姓之职，使不忘服也，故分陈以肃慎之贡。若求之故府，其可得。’使求得之，金椟如初。”】】</p>


<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0035.xhtml#ch1-back">[1]</a>&#160;喫：绍兴本、沈校本作“吃”，下同。</p>
<p class="fnote"><a id="ch2" href="../Text/part0035.xhtml#ch2-back">[2]</a>&#160;李慈铭曰：“案，‘式’当作‘彧’、‘保’当作‘俣’。《三国志·荀彧传》‘子俣御史中丞’注引《荀氏家传》曰：‘俣字叔倩，子宇，字景伯。’又引世语云云，与此同。”</p>
<p class="fnote"><a id="ch3" href="../Text/part0035.xhtml#ch3-back">[3]</a>&#160;川：原误作“用”。</p>
<p class="fnote"><a id="ch4" href="../Text/part0035.xhtml#ch4-back">[4]</a>&#160;威：沈校本作“臧”。</p>
<p class="fnote"><a id="ch5" href="../Text/part0035.xhtml#ch5-back">[5]</a>&#160;欲：沈校本作“俗”。</p>
<p class="fnote"><a id="ch6" href="../Text/part0035.xhtml#ch6-back">[6]</a>&#160;效：绍兴本作“交”。</p>
<p class="fnote"><a id="ch7" href="../Text/part0035.xhtml#ch7-back">[7]</a>&#160;闻：绍兴本、沈校本作“闲”。</p>
<p class="fnote"><a id="ch8" href="../Text/part0035.xhtml#ch8-back">[8]</a>&#160;也：沈校本作“邪”。下文“为信也”之“也”同。</p>
<p class="fnote"><a id="ch9" href="../Text/part0035.xhtml#ch9-back">[9]</a>&#160;刑：绍兴本作“州”。</p>
<p class="fnote"><a id="ch10" href="../Text/part0035.xhtml#ch10-back">[10]</a>&#160;以：沈校本作“与”。</p>
<p class="fnote"><a id="ch11" href="../Text/part0035.xhtml#ch11-back">[11]</a>&#160;沈校本“文”上有“以”。</p>
<p class="fnote"><a id="ch12" href="../Text/part0035.xhtml#ch12-back">[12]</a>&#160;翦：绍兴本、沈校本作“煎”。</p>
<p class="fnote"><a id="ch13" href="../Text/part0035.xhtml#ch13-back">[13]</a>&#160;伦：沈校本作“沦”。</p>
<p class="fnote"><a id="ch14" href="../Text/part0035.xhtml#ch14-back">[14]</a>&#160;绍兴本、沈校本“恢”下有“已见”。</p>
<p class="fnote"><a id="ch15" href="../Text/part0035.xhtml#ch15-back">[15]</a>&#160;沈校本“耳”下有“公乃王导”，作小注。</p>
<p class="fnote"><a id="ch16" href="../Text/part0035.xhtml#ch16-back">[16]</a>&#160;绍兴本“枕”上有“机”，沈校本有“其”。</p>
<p class="fnote"><a id="ch17" href="../Text/part0035.xhtml#ch17-back">[17]</a>&#160;尹：绍兴本作“尸”。</p>
<p class="fnote"><a id="ch18" href="../Text/part0035.xhtml#ch18-back">[18]</a>&#160;绍兴本“夏”下有“口”。</p>
<p class="fnote"><a id="ch19" href="../Text/part0035.xhtml#ch19-back">[19]</a>&#160;之：沈校本无。</p>
<p class="fnote"><a id="ch20" href="../Text/part0035.xhtml#ch20-back">[20]</a>&#160;答：沈校本无。</p>
<p class="fnote"><a id="ch21" href="../Text/part0035.xhtml#ch21-back">[21]</a>&#160;园：绍兴本、沈校本作“爰”，下同。</p>
<p class="fnote"><a id="ch22" href="../Text/part0035.xhtml#ch22-back">[22]</a>&#160;沈校本“诗”下有“序”。</p>
<p class="fnote"><a id="ch23" href="../Text/part0035.xhtml#ch23-back">[23]</a>&#160;王修：沈校本无。</p>
<p class="fnote"><a id="ch24" href="../Text/part0035.xhtml#ch24-back">[24]</a>&#160;沈校本“意”下有“气”。</p>
<p class="fnote"><a id="ch25" href="../Text/part0035.xhtml#ch25-back">[25]</a>&#160;世：绍兴本、沈校本作“一”。</p>
<p class="fnote"><a id="ch26" href="../Text/part0035.xhtml#ch26-back">[26]</a>&#160;然：绍兴本、沈校本无。</p>
<p class="fnote"><a id="ch27" href="../Text/part0035.xhtml#ch27-back">[27]</a>&#160;唯：绍兴本、沈校本无。</p>
<p class="fnote"><a id="ch28" href="../Text/part0035.xhtml#ch28-back">[28]</a>&#160;矣：绍兴本、沈校本无。</p>
<p class="fnote"><a id="ch29" href="../Text/part0035.xhtml#ch29-back">[29]</a>&#160;何：绍兴本、沈校本无。</p>
<p class="fnote"><a id="ch30" href="../Text/part0035.xhtml#ch30-back">[30]</a>&#160;数：绍兴本、沈校本无。</p>
<p class="fnote"><a id="ch31" href="../Text/part0035.xhtml#ch31-back">[31]</a>&#160;宏：绍兴本作“宕”。</p>
<p class="fnote"><a id="ch32" href="../Text/part0035.xhtml#ch32-back">[32]</a>&#160;绍兴本“问”上有“人”。</p>
<p class="fnote"><a id="ch33" href="../Text/part0035.xhtml#ch33-back">[33]</a>&#160;仕：绍兴本、沈校本无。</p>
</body>
</html>