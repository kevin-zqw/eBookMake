<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>政事第三</title>
</head>
<body>
<div style="page-break-after:always"></div>
<h1 class="kindle-cn-heading-2">政事第三</h1>
<p>1　陈仲弓为太丘长，时吏有诈称母病求假。事觉，收之，令吏杀焉。主簿请付狱考众奸，仲弓曰：“欺君不忠，病母不孝。不忠不孝，其罪莫大。考求众奸，岂复过此？”<a id="ch1-156-back" href="../Text/part0008.xhtml#ch1-156"><sup>(1)</sup></a></p>
<p class="fnote"><a id="ch1-156" href="../Text/part0008.xhtml#ch1-156-back">(1)</a>陈寔。已别见。<img alt="" src="../Images/image00463.jpeg" style="height:0.1em"/></p>
<p>2　陈仲弓为太丘长，有劫贼杀财主，主者捕之。<a id="ch1-back" href="../Text/part0008.xhtml#ch1"><sup>[1]</sup></a>未至发所，道闻民有在草不起子者，回车往治之。主簿曰：“贼大，宜先按讨。”仲弓曰：“盗杀财主，何如骨肉相残？”<a id="ch1-157-back" href="../Text/part0008.xhtml#ch1-157"><sup>(1)</sup></a></p>
<p class="fnote"><a id="ch1-157" href="../Text/part0008.xhtml#ch1-157-back">(1)</a>按，后汉时贾彪有此事，不闻寔也。<img alt="" src="../Images/image00463.jpeg" style="height:0.1em"/></p>
<p>3　陈元方年十一时，<a id="ch1-158-back" href="../Text/part0008.xhtml#ch1-158"><sup>(1)</sup></a>候袁公。袁公问曰：“贤家君在太丘，远近称之，何所履行？”元方曰：“老父在太丘，强者绥之以德，弱者抚之以仁，恣其所安，久而益敬。”<a id="ch2-158-back" href="../Text/part0008.xhtml#ch2-158"><sup>(2)</sup></a>袁公曰：“孤往者尝为邺令，正行此事。不知卿家君法孤？孤法卿父？”<a id="ch3-158-back" href="../Text/part0008.xhtml#ch3-158"><sup>(3)</sup></a>元方曰：“周公、孔子异世而出，周旋动静，万里如一。周公不师孔子，孔子亦不师周公。”</p>
<p class="fnote"><a id="ch1-158" href="../Text/part0008.xhtml#ch1-158-back">(1)</a>陈纪。已见。</p>
<p class="fnote"><a id="ch2-158" href="../Text/part0008.xhtml#ch2-158-back">(2)</a>袁宏《汉纪》曰：“寔为太丘，其政不严而治，百姓敬之。”</p>
<p class="fnote"><a id="ch3-158" href="../Text/part0008.xhtml#ch3-158-back">(3)</a>检众《汉书》，袁氏诸公，未知谁为邺令，故阙其文以待通识者。<img alt="" src="../Images/image00463.jpeg" style="height:0.1em"/></p>
<p>4　贺太傅作吴郡，初不出门。吴中诸强族轻之，乃题府门云：“会稽鸡，不能啼。”<a id="ch1-159-back" href="../Text/part0008.xhtml#ch1-159"><sup>(1)</sup></a>贺闻，故出行，至门反顾，索笔足之曰：“不可啼，杀吴儿。”于是至诸屯邸，检校诸顾、陆役使官兵及藏逋亡，悉以事言上，罪者甚众。陆抗时为江陵都督，<a id="ch2-159-back" href="../Text/part0008.xhtml#ch2-159"><sup>(2)</sup></a>故下请孙皓，然后得释。</p>
<p class="fnote"><a id="ch1-159" href="../Text/part0008.xhtml#ch1-159-back">(1)</a>环济《吴纪》曰：“贺邵字兴伯，会稽山阴人。祖齐，父景，并历美官。<a id="ch2-back" href="../Text/part0008.xhtml#ch2"><sup>[2]</sup></a>邵历散骑常侍，出为吴郡太守，后迁太子太傅。”</p>
<p class="fnote"><a id="ch2-159" href="../Text/part0008.xhtml#ch2-159-back">(2)</a>《吴录》曰：“抗字幼节，吴郡人，丞相逊子，孙策外孙也。为江陵都督，累迁大司马、荆州牧。”<img alt="" src="../Images/image00463.jpeg" style="height:0.1em"/></p>
<p>5　山公以器重朝望，年踰七十，犹知管时任。<a id="ch1-160-back" href="../Text/part0008.xhtml#ch1-160"><sup>(1)</sup></a>贵胜年少若和、裴、王之徒，并共言咏。<a id="ch3-back" href="../Text/part0008.xhtml#ch3"><sup>[3]</sup></a>有署阁柱曰：“阁东有大牛，和峤鞅，裴楷鞦，王济剔嬲不得休。”<a id="ch2-160-back" href="../Text/part0008.xhtml#ch2-160"><sup>(2)</sup></a>或云：潘尼作之。<a id="ch3-160-back" href="../Text/part0008.xhtml#ch3-160"><sup>(3)</sup></a></p>
<p class="fnote"><a id="ch1-160" href="../Text/part0008.xhtml#ch1-160-back">(1)</a>虞预《晋书》曰：“山涛字巨源，河内怀人。祖本，郡孝廉。父曜<a id="ch4-back" href="../Text/part0008.xhtml#ch4"><sup>[4]</sup></a>，冤<a id="ch5-back" href="../Text/part0008.xhtml#ch5"><sup>[5]</sup></a>句令。涛蚤孤而贫，少有器量，宿士犹不慢之。年十七，宗人谓宣帝曰：‘涛当与景、文共纲纪天下者也。’帝戏曰：‘卿小族，那得此快人邪？’好庄、老，与嵇康善。为河内从事，与石鉴共传宿，涛夜起蹋鉴曰：‘今何等时而眠也！知太傅卧何意？’鉴曰：‘宰相三日不朝，与尺一令归第，君何虑焉？’涛曰：‘咄！石生无事马蹄闲也。’投传而去，果有曹爽事，遂隐身不交世务。累迁吏部尚书、仆射、太子少傅、司徒。年七十九薨，谥康侯。”</p>
<p class="fnote"><a id="ch2-160" href="../Text/part0008.xhtml#ch2-160-back">(2)</a>王隐《晋书》曰：“初，涛领吏部，潘岳内非之，密为作谣曰：‘阁东有大牛，王济鞅，裴楷鞦，和峤刺促不得休。’”《竹林七贤论》曰：“涛之处选，非望路绝，故贻是言。”</p>
<p class="fnote"><a id="ch3-160" href="../Text/part0008.xhtml#ch3-160-back">(3)</a>《文士传》曰：“尼字正叔，荥阳人。祖最<a id="ch6-back" href="../Text/part0008.xhtml#ch6"><sup>[6]</sup></a>，尚书左丞。父满，平原太守。并以文学称。尼少有清才，文词温雅。初应州辟，终太常卿。”<img alt="" src="../Images/image00463.jpeg" style="height:0.1em"/></p>
<p>6　贾充初定律令，<a id="ch1-161-back" href="../Text/part0008.xhtml#ch1-161"><sup>(1)</sup></a>与羊祜共咨太傅郑冲。<a id="ch2-161-back" href="../Text/part0008.xhtml#ch2-161"><sup>(2)</sup></a>冲曰：“皋陶严明之旨，非仆闇懦所探。”羊曰：“上意欲令小加弘润。”冲乃粗下意。<a id="ch2-161a-back" href="../Text/part0008.xhtml#ch2-161a"><sup>(3)</sup></a></p>
<p class="fnote"><a id="ch1-161" href="../Text/part0008.xhtml#ch1-161-back">(1)</a>《晋诸公赞》曰：“充字公闾，襄陵人。父逵，魏豫州刺史。充起家为尚书<a id="ch7-back" href="../Text/part0008.xhtml#ch7"><sup>[7]</sup></a>，迁廷尉，听讼称平。晋受禅，封鲁郡公。充有才识，明达治体，加善刑法，由此与散骑常侍裴楷共定科令，蠲除密网，以为晋律。薨，赠太宰。”</p>
<p class="fnote"><a id="ch2-161" href="../Text/part0008.xhtml#ch2-161-back">(2)</a>王隐《晋书》曰：“冲字文和，荥阳开封人。有核练才，清虚寡欲，喜论经史，草衣缊袍，不以为忧。累迁司徒、太保。晋受禅，进太傅。”</p>
<p class="fnote"><a id="ch2-161a" href="../Text/part0008.xhtml#ch2-161a-back">(3)</a>&#160;《续晋阳秋》曰：“初，文帝命荀勖、贾充、裴秀等分定礼仪律令，皆先咨郑冲，然后施行也。”<img alt="" src="../Images/image00463.jpeg" style="height:0.1em"/></p>
<p>7　山司徒前后选，殆周遍百官，举无失才。凡所题目，皆如其言。唯用陆亮，是诏所用，与公意异，争之，不从。亮亦寻为贿败。<a id="ch1-162-back" href="../Text/part0008.xhtml#ch1-162"><sup>(1)</sup></a></p>
<p class="fnote"><a id="ch1-162" href="../Text/part0008.xhtml#ch1-162-back">(1)</a>《晋诸公赞》曰：“亮字长兴，河内野王人，太常陆乂兄也。性高明而率<a id="ch8-back" href="../Text/part0008.xhtml#ch8"><sup>[8]</sup></a>至，为贾充所亲待。山涛为左仆射，领选，涛行业既与充异，自以为世祖所敬，选用之事，与充咨论，充每不得其所欲。好事者说充：‘宜授心腹人为吏部尚书，参同选举。若意不齐，事不得谐，可不召公与选，而实得叙所怀。’充以为然。乃启亮公忠无私。涛以亮将与己异，又恐其协情不允，累启亮可为左丞相<a id="ch9-back" href="../Text/part0008.xhtml#ch9"><sup>[9]</sup></a>，非选官才。世祖不许，涛乃辞疾还家。亮在职果不能允，坐事免官。”<img alt="" src="../Images/image00463.jpeg" style="height:0.1em"/></p>
<p>8　嵇康被诛后，山公举康子绍为秘书丞。<a id="ch1-163-back" href="../Text/part0008.xhtml#ch1-163"><sup>(1)</sup></a>绍咨公出处，<a id="ch2-163-back" href="../Text/part0008.xhtml#ch2-163"><sup>(2)</sup></a>公曰：“为君思之久矣。天地四时，犹有消息，而况人乎？”<a id="ch3-163-back" href="../Text/part0008.xhtml#ch3-163"><sup>(3)</sup></a></p>
<p class="fnote"><a id="ch1-163" href="../Text/part0008.xhtml#ch1-163-back">(1)</a>《山公启事》曰：“诏选秘书丞，涛荐曰：‘绍平简温敏，有文思，又晓音，当成济也。犹宜先作秘书郎。’诏曰：‘绍如此，便可为丞，不足复为郎也。’”《晋诸公赞》曰：“康遇事后二十年，绍乃为涛所拔。”王隐《晋书》曰：“时以绍父康被法，选官不敢举。年二十八，山涛启用之，世祖发诏以为秘书丞。”</p>
<p class="fnote"><a id="ch2-163" href="../Text/part0008.xhtml#ch2-163-back">(2)</a>《竹林七贤论》曰：“绍惧不自容，将解褐，故咨之于涛。”</p>
<p class="fnote"><a id="ch3-163" href="../Text/part0008.xhtml#ch3-163-back">(3)</a>王隐《晋书》曰：“绍字延祖，雅有文才，山涛启武帝云云。”<img alt="" src="../Images/image00463.jpeg" style="height:0.1em"/></p>
<p>9　王安期为东海郡，<a id="ch1-164-back" href="../Text/part0008.xhtml#ch1-164"><sup>(1)</sup></a>小吏盗池中鱼，纲纪推之。王曰：“文王之囿，与众共之。<a id="ch2-164-back" href="../Text/part0008.xhtml#ch2-164"><sup>(2)</sup></a>池鱼复何足惜！”</p>
<p class="fnote"><a id="ch1-164" href="../Text/part0008.xhtml#ch1-164-back">(1)</a>《名士传》曰：“王承字安期，太原晋阳人。父湛，汝南太守。承冲淡寡欲，无所循<a id="ch10-back" href="../Text/part0008.xhtml#ch10"><sup>[10]</sup></a>尚。累迁东海内史，为政清静，吏民怀之。避乱渡江，是时道路寇盗，人怀忧惧，承每遇艰险，处之怡然。元皇为镇东，引为从事中郎。”</p>
<p class="fnote"><a id="ch2-164" href="../Text/part0008.xhtml#ch2-164-back">(2)</a>《孟子》曰：“齐宣王问：‘文王之囿，方七十里，有诸？’‘若是其大乎？’对曰：‘民犹以为小也。’王曰：‘寡人之囿，方四十里，民犹以为大，何邪？’孟子曰：‘文王之囿，刍荛者往焉，与民同之，民以为小，不亦宜乎？今王之囿，杀糜鹿者如杀人罪，是以四十里为穽于国中也，民以为大，不亦宜乎？’”<img alt="" src="../Images/image00463.jpeg" style="height:0.1em"/></p>
<p>10　王安期作东海郡，吏录一犯夜人来。王问：“何处来？”云：“从师家受书还，不觉日晚。”王曰：“鞭挞宁越以立威名，恐非致理<a id="ch11-back" href="../Text/part0008.xhtml#ch11"><sup>[11]</sup></a>之本。”<a id="ch1-165-back" href="../Text/part0008.xhtml#ch1-165"><sup>(1)</sup></a>使吏送令归家。</p>
<p class="fnote"><a id="ch1-165" href="../Text/part0008.xhtml#ch1-165-back">(1)</a>《吕氏春秋》曰：“宁越者，中牟鄙人也。苦耕稼之劳，谓其友曰：‘何为可以免此苦也？’其友曰：‘莫如学也。学三<a id="ch12-back" href="../Text/part0008.xhtml#ch12"><sup>[12]</sup></a>十岁，则可以达矣。’宁越曰：‘请以十五岁。人将休，吾不敢休；人将卧，吾不敢卧。’学十五岁而为周威公之师也。”<img alt="" src="../Images/image00463.jpeg" style="height:0.1em"/></p>
<p>11　成帝在石头，<a id="ch1-166-back" href="../Text/part0008.xhtml#ch1-166"><sup>(1)</sup></a>任让在帝前戮<a id="ch13-back" href="../Text/part0008.xhtml#ch13"><sup>[13]</sup></a>侍中钟雅、<a id="ch2-166-back" href="../Text/part0008.xhtml#ch2-166"><sup>(2)</sup></a>右卫将军刘超。<a id="ch3-166-back" href="../Text/part0008.xhtml#ch3-166"><sup>(3)</sup></a>帝泣曰：“还我侍中！”让不奉诏，遂斩超、雅。<a id="ch4-166-back" href="../Text/part0008.xhtml#ch4-166"><sup>(4)</sup></a>事平之后，陶公与让有旧，欲宥之。许柳<a id="ch5-166-back" href="../Text/part0008.xhtml#ch5-166"><sup>(5)</sup></a>儿思妣者至佳，诸公欲全之。<a id="ch6-166-back" href="../Text/part0008.xhtml#ch6-166"><sup>(6)</sup></a>若全思妣，则不得不为陶全让，于是欲并宥之。事奏，帝曰：“让是杀我侍中者，不可宥！”诸公以少主不可违，并斩二人。</p>
<p class="fnote"><a id="ch1-166" href="../Text/part0008.xhtml#ch1-166-back">(1)</a>《晋世谱》曰：“帝讳衍，字世根，明帝太子。年二十二崩。”</p>
<p class="fnote"><a id="ch2-166" href="../Text/part0008.xhtml#ch2-166-back">(2)</a>《晋阳秋》曰：“让，乐安人，诸任之后。随苏峻作乱。”《雅别传》曰：“雅字彦冑，颍川长社人，魏太傅钟繇弟仲常曾孙也。少有才志，累迁至侍中。”</p>
<p class="fnote"><a id="ch3-166" href="../Text/part0008.xhtml#ch3-166-back">(3)</a>《晋阳秋》曰：“超字世踰，琅邪人，汉成阳景王六世孙，封临沂慈乡侯，遂家焉。父征<a id="ch14-back" href="../Text/part0008.xhtml#ch14"><sup>[14]</sup></a>为琅邪国上将军。超为县小吏，稍迁记室掾、安东舍人。忠清慎密，为中宗所拔。自以职在中书，绝不与人交关书疏，闭门不通宾客，家无儋石之储。讨王敦有功，封零阳伯，为义兴太守。而受拜及往还朝，莫有知者，其慎默如此。迁右卫大将军。”</p>
<p class="fnote"><a id="ch4-166" href="../Text/part0008.xhtml#ch4-166-back">(4)</a>《雅别传》曰：“苏峻逼主上幸石头，雅与刘超并侍帝侧匡卫，与石头中人密期拔至尊出，事觉，被害。”</p>
<p class="fnote"><a id="ch5-166" href="../Text/part0008.xhtml#ch5-166-back">(5)</a>《许氏谱》曰“柳字季祖，高阳人。祖允，魏中领军。父猛，吏部郎。”刘谦之《晋纪》曰：“柳妻，祖逖子涣女。苏峻招祖约为逆，约遣柳以众会峻。既克京师，拜丹阳尹。后以罪诛。”</p>
<p class="fnote"><a id="ch6-166" href="../Text/part0008.xhtml#ch6-166-back">(6)</a>《许氏谱》曰：“永字思妣。”<img alt="" src="../Images/image00463.jpeg" style="height:0.1em"/></p>
<p>12　王丞相拜扬州，宾客数百人并加沾接，人人有说色。唯有临海一客姓任<a id="ch1-167-back" href="../Text/part0008.xhtml#ch1-167"><sup>(1)</sup></a>及数胡人为未治，公因便还到过任边云：“君出，临海便无复人。”任大喜说。因过胡人前，弹指云：“兰阇，兰阇。”群胡同笑，四坐并欢。<a id="ch2-167-back" href="../Text/part0008.xhtml#ch2-167"><sup>(2)</sup></a></p>
<p class="fnote"><a id="ch1-167" href="../Text/part0008.xhtml#ch1-167-back">(1)</a>《语林》曰：“任名颙，时官<a id="ch15-back" href="../Text/part0008.xhtml#ch15"><sup>[15]</sup></a>在都，预<a id="ch16-back" href="../Text/part0008.xhtml#ch16"><sup>[16]</sup></a>王公坐。”</p>
<p class="fnote"><a id="ch2-167" href="../Text/part0008.xhtml#ch2-167-back">(2)</a>《晋阳秋》曰：“王导接诱应会，少有牾<a id="ch17-back" href="../Text/part0008.xhtml#ch17"><sup>[17]</sup></a>者。虽疏交常宾，一见多输写款诚，自谓为导所遇，同之旧暱<a id="ch18-back" href="../Text/part0008.xhtml#ch18"><sup>[18]</sup></a>。”<img alt="" src="../Images/image00463.jpeg" style="height:0.1em"/></p>
<p>13　陆太尉诣王丞相咨事，过后辄翻异。王公怪其如此，后以问陆。<a id="ch1-168-back" href="../Text/part0008.xhtml#ch1-168"><sup>(1)</sup></a>陆曰：“公长民短，临时不知所言，既后觉其不可耳。”</p>
<p class="fnote"><a id="ch1-168" href="../Text/part0008.xhtml#ch1-168-back">(1)</a>《陆玩别传》曰：“玩字士瑶，吴郡吴人。祖瑁，父英，仕郡有誉。玩器量淹雅，累迁侍中、尚书左仆射、尚书令，赠太尉。”<img alt="" src="../Images/image00463.jpeg" style="height:0.1em"/></p>
<p>14　丞相尝夏月至石头看庾公。庾公正料事，丞相云：“暑可小简之。”庾公曰：“公之遗事，天下亦未以为允。”<a id="ch1-169-back" href="../Text/part0008.xhtml#ch1-169"><sup>(1)</sup></a></p>
<p class="fnote"><a id="ch1-169" href="../Text/part0008.xhtml#ch1-169-back">(1)</a>《殷羡言行》曰：“王公薨后，庾冰代相，网密刑峻<a id="ch19-back" href="../Text/part0008.xhtml#ch19"><sup>[19]</sup></a>。羡时行，遇收捕者于途，慨然叹曰：‘丙吉问牛喘，似不尔！’尝从容谓冰曰：‘卿辈自是网目不失，皆是小道小善耳。至如王公，故能行无理事。’谢安石每叹咏此唱。庾赤玉曾问羡：‘王公治何似？讵<a id="ch20-back" href="../Text/part0008.xhtml#ch20"><sup>[20]</sup></a>是所长？’羡曰：‘其余令绩不复称论。然三捉三治，三休三败<a id="ch21-back" href="../Text/part0008.xhtml#ch21"><sup>[21]</sup></a>。’”<img alt="" src="../Images/image00463.jpeg" style="height:0.1em"/></p>
<p>15　丞相末年，略不复省事，正封箓诺之。自叹曰：“人言我愦愦，后人当思此愦愦。”<a id="ch1-170-back" href="../Text/part0008.xhtml#ch1-170"><sup>(1)</sup></a></p>
<p class="fnote"><a id="ch1-170" href="../Text/part0008.xhtml#ch1-170-back">(1)</a>徐广《历纪》曰：“导阿衡三世，经纶夷险，政务宽恕，事从简易，故垂遗爱之誉也。”<img alt="" src="../Images/image00463.jpeg" style="height:0.1em"/></p>
<p>16　陶公性检厉，勤于事。<a id="ch1-171-back" href="../Text/part0008.xhtml#ch1-171"><sup>(1)</sup></a>作荆州时，敕船官悉录锯木屑，不限多少。咸不解此意。后正会，值积雪始晴，听事前除雪后犹湿，于是悉用木屑覆之，都无所妨。官用竹皆令录厚头，积之如山。后桓宣武伐蜀，装船，悉以作钉。又云：尝发所在竹篙，有一官长连根取之，仍当足，乃超两阶用之。</p>
<p class="fnote"><a id="ch1-171" href="../Text/part0008.xhtml#ch1-171-back">(1)</a>《晋阳秋》曰：“侃练核庶事，勤务稼穑，虽戎陈武士，皆劝厉之。有奉馈者，皆问其所由。若力役所致，欢喜慰赐；若他所得，则呵辱还之。是以军民勤于农稼，家给人足。性纤密好问，颇类赵广汉。尝课营种柳，都尉夏施盗拔武昌郡西门所种。侃后自出，驻车施门，问：‘此是武昌西门柳，何以盗之？’施惶怖首伏，三军称其明察。侃勤而整，自强不息。又好督劝于<a id="ch22-back" href="../Text/part0008.xhtml#ch22"><sup>[22]</sup></a>人，常云：‘民生在勤。大禹圣人，犹惜寸阴；至于凡俗，当惜分阴。岂可游逸！生无益于时，死无闻于后，是自弃也。又老庄浮华，非先王之法言而不敢行。君子当正其衣冠，摄以威仪，何有乱头养望，自谓宏达邪？’”《中兴书》曰：“侃尝检校佐吏，若得樗蒲博奕之具，投之曰：‘樗蒲，老子入胡所作，外国戏耳。围棋，尧、舜以教愚子。博奕，纣所造。诸君国器，何以为此？若王事之暇，患邑邑者，文士何不读书？武士何不射弓？’谈者无以易也。”<img alt="" src="../Images/image00463.jpeg" style="height:0.1em"/></p>
<p>17　何骠骑作会稽，<a id="ch1-172-back" href="../Text/part0008.xhtml#ch1-172"><sup>(1)</sup></a>虞存弟謇作郡主簿，<a id="ch2-172-back" href="../Text/part0008.xhtml#ch2-172"><sup>(2)</sup></a>以何见客劳损，欲白断常客，使家人节量，择可通者作白事成以见存。存时为何上佐，正与謇共食，语云：“白事甚好，待我食毕作教。”食竟，取笔题白事后云：“若得门庭<a id="ch23-back" href="../Text/part0008.xhtml#ch23"><sup>[23]</sup></a>长如郭林宗者，当如所白。<a id="ch3-172-back" href="../Text/part0008.xhtml#ch3-172"><sup>(3)</sup></a>汝何处得此人？”謇于是止。</p>
<p class="fnote"><a id="ch1-172" href="../Text/part0008.xhtml#ch1-172-back">(1)</a>《晋阳秋》曰：“何充字次道，庐江人。思韵淹通，有文义才情。累迁会稽内史、侍中、骠骑将军、扬州刺史。赠司徒。”</p>
<p class="fnote"><a id="ch2-172" href="../Text/part0008.xhtml#ch2-172-back">(2)</a>孙统存诔叙曰：“存字道长，会稽山阴人也。祖阳，散骑常侍。父伟，州西曹。存幼而卓拔，风情高逸，历卫军长史、尚书吏部郎。”范汪《棋品》曰：“謇字道真<a id="ch24-back" href="../Text/part0008.xhtml#ch24"><sup>[24]</sup></a>，仕至郡功曹。”</p>
<p class="fnote"><a id="ch3-172" href="../Text/part0008.xhtml#ch3-172-back">(3)</a>《泰别传》曰：“泰字林宗，有人伦鉴识。题品海内之士，或在幼童，或在里肆，后皆成英彦六十余人。自著书一卷，论取士之本，未行，遭乱亡失。”<img alt="" src="../Images/image00463.jpeg" style="height:0.1em"/></p>
<p>18　王、刘与林公共看何骠骑，骠骑看文书，不顾之。<a id="ch1-173-back" href="../Text/part0008.xhtml#ch1-173"><sup>(1)</sup></a>王谓何曰：“我今故与林公来相看，望卿摆拨常务，应对玄<a id="ch25-back" href="../Text/part0008.xhtml#ch25"><sup>[25]</sup></a>言，那得方低头看此邪？”何曰：“我不看此，卿等何以得存？”诸人以为佳。</p>
<p class="fnote"><a id="ch1-173" href="../Text/part0008.xhtml#ch1-173-back">(1)</a>《晋阳秋》曰：“何充与王濛、刘惔好尚不同，由此见讥于当世。”<img alt="" src="../Images/image00463.jpeg" style="height:0.1em"/></p>
<p>19　桓公在荆州，全欲以德被江、汉，耻以威刑肃物。<a id="ch1-174-back" href="../Text/part0008.xhtml#ch1-174"><sup>(1)</sup></a>令史受杖，正从朱衣上过。桓式年少，从外来，<a id="ch2-174-back" href="../Text/part0008.xhtml#ch2-174"><sup>(2)</sup></a>云：“向从阁下过，见令史受杖，上捎云根，下拂地足。”意讥不着。桓公云：“我犹患其重。”</p>
<p class="fnote"><a id="ch1-174" href="../Text/part0008.xhtml#ch1-174-back">(1)</a>《温别传》曰：“温以永和元年自徐州迁荆州刺史，在州宽和，百姓安之。”</p>
<p class="fnote"><a id="ch2-174" href="../Text/part0008.xhtml#ch2-174-back">(2)</a>式，桓歆小字也。《桓氏谱》曰：“歆字叔道，温第三子，仕至尚书。”<img alt="" src="../Images/image00463.jpeg" style="height:0.1em"/></p>
<p>20　简文为相，事动经年，然后得过。桓公甚患其迟，常加劝勉。太宗曰：“一日万机，那得速！”<a id="ch1-175-back" href="../Text/part0008.xhtml#ch1-175"><sup>(1)</sup></a></p>
<p class="fnote"><a id="ch1-175" href="../Text/part0008.xhtml#ch1-175-back">(1)</a>《尚书·皋陶谟》：“一日万机。”孔安国曰：“几，微也。言当戒惧万事之微。”<img alt="" src="../Images/image00463.jpeg" style="height:0.1em"/></p>
<p>21　山遐去东阳，王长史就简文索东阳云：“承藉猛政，故可以和静致治。”<a id="ch1-176-back" href="../Text/part0008.xhtml#ch1-176"><sup>(1)</sup></a></p>
<p class="fnote"><a id="ch1-176" href="../Text/part0008.xhtml#ch1-176-back">(1)</a>《东阳记》云：“遐字彦林，河内人。祖涛，司徒。父简，仪同三司。遐历武陵王友、东阳太守。”《江惇传》曰：“山遐为<a id="ch26-back" href="../Text/part0008.xhtml#ch26"><sup>[26]</sup></a>东阳，风政严苛，多任刑杀，郡内苦之。惇隐东阳，以仁恕怀物，遐感其德，为微损威猛。”<img alt="" src="../Images/image00463.jpeg" style="height:0.1em"/></p>
<p>22　殷浩始作扬州，<a id="ch1-177-back" href="../Text/part0008.xhtml#ch1-177"><sup>(1)</sup></a>刘尹行，日小欲晚，便使左右取幞，人问其故，答曰：“刺史严，不敢夜行。”</p>
<p class="fnote"><a id="ch1-177" href="../Text/part0008.xhtml#ch1-177-back">(1)</a>《浩别传》曰：“浩字渊源，陈郡长平人。祖识，濮阳相。父羡，光禄勋。浩少有重名，仕至扬州刺史、中军将军。”《中兴书》曰：“建元初，庾亮兄弟、何充等相寻薨，太宗以抚军辅政，征浩为扬州，从民誉也。”<img alt="" src="../Images/image00463.jpeg" style="height:0.1em"/></p>
<p>23　谢公时，兵厮逋亡，多近窜南塘下诸舫中。或欲求一时搜索，谢公不许，云：“若不容置此辈，何以为京都？”<a id="ch1-178-back" href="../Text/part0008.xhtml#ch1-178"><sup>(1)</sup></a></p>
<p class="fnote"><a id="ch1-178" href="../Text/part0008.xhtml#ch1-178-back">(1)</a>《续晋阳秋》曰：“自中原丧乱，民离本域，江左造创，豪族并兼，或客寓流离，名籍不立。太元中，外御强氐，搜简民实，三吴颇加澄检，正其里伍。其中时有山湖遁逸，往来都邑者。后将军安方接客，时人有于坐言宜糺舍藏之失者。安每以厚德化物，去其烦细。又以强寇入境，不宜加动人情。乃答之云：‘卿所忧在于客耳，然不尔，何以为京都？’言者有惭色。”<img alt="" src="../Images/image00463.jpeg" style="height:0.1em"/></p>
<p>24　王大为吏部郎，<a id="ch1-179-back" href="../Text/part0008.xhtml#ch1-179"><sup>(1)</sup></a>尝作选草，临当奏，王僧弥来，聊出示之。<a id="ch2-179-back" href="../Text/part0008.xhtml#ch2-179"><sup>(2)</sup></a>僧弥得便以己意改易所选者近半，王大<a id="ch27-back" href="../Text/part0008.xhtml#ch27"><sup>[27]</sup></a>甚以为佳，更写即奏。</p>
<p class="fnote"><a id="ch1-179" href="../Text/part0008.xhtml#ch1-179-back">(1)</a>王忱。已见。</p>
<p class="fnote"><a id="ch2-179" href="../Text/part0008.xhtml#ch2-179-back">(2)</a>僧弥，王珉小字也。《珉别传》曰：“珉字季琰，琅邪人，丞相导孙，中领军洽少子。有才艺，善行书，名出兄珣右，累迁侍中、中书令，赠太常。”<img alt="" src="../Images/image00463.jpeg" style="height:0.1em"/></p>
<p>25　王东亭与张冠军善。<a id="ch1-180-back" href="../Text/part0008.xhtml#ch1-180"><sup>(1)</sup></a>王既作吴郡，人问小令曰：<a id="ch2-180-back" href="../Text/part0008.xhtml#ch2-180"><sup>(2)</sup></a>“东亭作郡，风政何似？”答曰：“不知治化何如，唯与张祖希情好日隆耳。”</p>
<p class="fnote"><a id="ch1-180" href="../Text/part0008.xhtml#ch1-180-back">(1)</a>张玄。已见。</p>
<p class="fnote"><a id="ch2-180" href="../Text/part0008.xhtml#ch2-180-back">(2)</a>《续晋阳秋》曰：“王献之为中书令，王珉代之，时人曰‘大小王令’。”<img alt="" src="../Images/image00463.jpeg" style="height:0.1em"/></p>
<p>26　殷仲堪当之荆州，王东亭问<a id="ch28-back" href="../Text/part0008.xhtml#ch28"><sup>[28]</sup></a>曰：“德以居全为称，仁以不害物为名。方今宰牧华夏，处杀戮之职，与本操将不乖乎？”殷答曰：“皋陶造刑辟之制，不为不贤；<a id="ch1-181-back" href="../Text/part0008.xhtml#ch1-181"><sup>(1)</sup></a>孔丘居司寇之任，未为不仁。”<a id="ch2-181-back" href="../Text/part0008.xhtml#ch2-181"><sup>(2)</sup></a></p>
<p class="fnote"><a id="ch1-181" href="../Text/part0008.xhtml#ch1-181-back">(1)</a>《古史考》曰：“庭坚号曰皋陶，舜谋臣也。舜举之于尧，尧令作士，主刑。”</p>
<p class="fnote"><a id="ch2-181" href="../Text/part0008.xhtml#ch2-181-back">(2)</a>《家语》曰：“孔子自鲁司空为大司寇，三<a id="ch29-back" href="../Text/part0008.xhtml#ch29"><sup>[29]</sup></a>日而诛乱法大夫少正卯。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0008.xhtml#ch1-back">[1]</a>&#160;李慈铭云：“案，下‘主’字疑衍，当云‘有劫贼杀财主者’为一句。”</p>
<p class="fnote"><a id="ch2" href="../Text/part0008.xhtml#ch2-back">[2]</a>&#160;美：绍兴本、沈校本作“吴”。</p>
<p class="fnote"><a id="ch3" href="../Text/part0008.xhtml#ch3-back">[3]</a>&#160;言：绍兴本作“宗”。</p>
<p class="fnote"><a id="ch4" href="../Text/part0008.xhtml#ch4-back">[4]</a>&#160;曜，原误作“矅”。</p>
<p class="fnote"><a id="ch5" href="../Text/part0008.xhtml#ch5-back">[5]</a>&#160;冤：沈校本作“宛”。</p>
<p class="fnote"><a id="ch6" href="../Text/part0008.xhtml#ch6-back">[6]</a>&#160;最：绍兴本作“勖”。余嘉锡曰：“《元和姓纂》卷四亦云‘山辉宛句令’，然考诸史地志，济阴郡有冤句县，作‘宛’者非。”</p>
<p class="fnote"><a id="ch7" href="../Text/part0008.xhtml#ch7-back">[7]</a>&#160;充：下沈校本多“早知名”三字。书：下沈校本多“郎”字。</p>
<p class="fnote"><a id="ch8" href="../Text/part0008.xhtml#ch8-back">[8]</a>&#160;明而率：绍兴本、沈校本作“朗而率烈”。</p>
<p class="fnote"><a id="ch9" href="../Text/part0008.xhtml#ch9-back">[9]</a>&#160;相：沈校本作“初”。余嘉锡曰：“晋无左丞相，且安有不可为吏部尚书而可为丞相者？‘相’字明是误字，作‘初’是也。”</p>
<p class="fnote"><a id="ch10" href="../Text/part0008.xhtml#ch10-back">[10]</a>&#160;循”，绍兴本作“修”。</p>
<p class="fnote"><a id="ch11" href="../Text/part0008.xhtml#ch11-back">[11]</a>&#160;余嘉锡曰：“‘致理’当作‘致治’，唐人避讳改之耳。”</p>
<p class="fnote"><a id="ch12" href="../Text/part0008.xhtml#ch12-back">[12]</a>&#160;三：绍兴本作“二”。</p>
<p class="fnote"><a id="ch13" href="../Text/part0008.xhtml#ch13-back">[13]</a>&#160;戮：绍兴本作“录”。</p>
<p class="fnote"><a id="ch14" href="../Text/part0008.xhtml#ch14-back">[14]</a>&#160;征：绍兴本作“微”。</p>
<p class="fnote"><a id="ch15" href="../Text/part0008.xhtml#ch15-back">[15]</a>&#160;官：绍兴本作“宦”。</p>
<p class="fnote"><a id="ch16" href="../Text/part0008.xhtml#ch16-back">[16]</a>&#160;预：原误作“顶”。</p>
<p class="fnote"><a id="ch17" href="../Text/part0008.xhtml#ch17-back">[17]</a>&#160;牾：绍兴本、沈校本作“迕”。</p>
<p class="fnote"><a id="ch18" href="../Text/part0008.xhtml#ch18-back">[18]</a>&#160;暱：绍兴本作“昵”。</p>
<p class="fnote"><a id="ch19" href="../Text/part0008.xhtml#ch19-back">[19]</a>&#160;峻：沈校本作“繁”。</p>
<p class="fnote"><a id="ch20" href="../Text/part0008.xhtml#ch20-back">[20]</a>&#160;讵：绍兴本作“谁”。</p>
<p class="fnote"><a id="ch21" href="../Text/part0008.xhtml#ch21-back">[21]</a>&#160;“三捉三治，三休三败”两句：绍兴本作“二捉三治，一休三败”。沈校本“捉”作“投”。</p>
<p class="fnote"><a id="ch22" href="../Text/part0008.xhtml#ch22-back">[22]</a>&#160;于：沈校本作“他”。</p>
<p class="fnote"><a id="ch23" href="../Text/part0008.xhtml#ch23-back">[23]</a>&#160;庭：绍兴本、沈校本作“亭”。程炎震曰：“‘庭’当作‘亭’。《续汉志》“司隶校尉所属假佐二十五人”本注有门亭长。又每郡所属正门，有亭长一人。晋多仍汉制。《职官志》：州有主簿、门亭长等。郡有主簿，不言门亭长，而别有门下及门下吏。袁宏《后汉纪》：延熹七年，史弼为河东太守。初至，勅门下，有请，一无所通。常侍侯览遣诸生赍书求假盐税及有所属，门长不为通。此门长即门亭长之省文。知郡属之门下，即门亭长也。”余嘉锡曰：“《晋书·李含传》云：‘安定皇甫商欲与结交，含拒而不纳，商恨焉。遂讽州以短檄，召含为门亭长。’此州门亭长之见于列传者。又《光逸传》曰：‘初为博昌小吏，后为门亭长，迎新令至京师。’此县之门亭长也。州县皆有此职，则郡亦宜有之，程氏之言是也。”</p>
<p class="fnote"><a id="ch24" href="../Text/part0008.xhtml#ch24-back">[24]</a>&#160;真：绍兴本、沈校本作“直”。</p>
<p class="fnote"><a id="ch25" href="../Text/part0008.xhtml#ch25-back">[25]</a>&#160;玄：绍兴本、沈校本作“共”。</p>
<p class="fnote"><a id="ch26" href="../Text/part0008.xhtml#ch26-back">[26]</a>&#160;为：绍兴本上有“之”字。</p>
<p class="fnote"><a id="ch27" href="../Text/part0008.xhtml#ch27-back">[27]</a>&#160;王大：绍兴本、沈校本作“主人”。</p>
<p class="fnote"><a id="ch28" href="../Text/part0008.xhtml#ch28-back">[28]</a>&#160;问：沈校本作“谓”。</p>
<p class="fnote"><a id="ch29" href="../Text/part0008.xhtml#ch29-back">[29]</a>&#160;三：绍兴本作“七”。</p>
</body>
</html>