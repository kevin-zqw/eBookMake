<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>黜免第二十八</title>
</head>
<body>
<div style="page-break-after:always"></div>
<h1 class="kindle-cn-heading-2">黜免第二十八</h1>
<p>1　诸葛厷在西朝，少有清誉，为王夷甫所重，时论亦以拟王。后为继母族党所谗，诬之为狂逆。将远徙，友人王夷甫之徒诣槛车<a id="ch1-back" href="../Text/part0038.xhtml#ch1"><sup>[1]</sup></a>与别。厷问：“朝廷何以徙我？”王曰：“言卿狂逆。”厷曰：“逆则应杀，狂何所徙？”<a id="ch1-1047-back" href="../Text/part0038.xhtml#ch1-1047"><sup>(1)</sup></a></p>
<p class="fnote"><a id="ch1-1047" href="../Text/part0038.xhtml#ch1-1047-back">(1)</a>厷已见。<img alt="" src="../Images/image00463.jpeg" style="height:0.1em"/></p>
<p>2　桓公入蜀，至三峡中，部伍中有得猿子者。<a id="ch1-1048-back" href="../Text/part0038.xhtml#ch1-1048"><sup>(1)</sup></a>其母缘岸哀号，行百余里不去，遂跳上船，至便即绝。破视其腹中，肠皆寸寸断。公闻之怒，命黜其人。</p>
<p class="fnote"><a id="ch1-1048" href="../Text/part0038.xhtml#ch1-1048-back">(1)</a>《荆州记》曰：“峡长七百里，两岸连山，略无绝处，重岩迭障，隐天蔽日。常有高猿长啸，属引清远。渔者歌曰：‘巴东三峡巫峡长，猿鸣三<a id="ch2-back" href="../Text/part0038.xhtml#ch2"><sup>[2]</sup></a>声泪沾裳。’”<img alt="" src="../Images/image00463.jpeg" style="height:0.1em"/></p>
<p>3　殷中军被废，在信安，终日恒书空作字。扬州吏民寻义逐之，窃视，唯作“咄咄怪事”四字而已。<a id="ch1-1049-back" href="../Text/part0038.xhtml#ch1-1049"><sup>(1)</sup></a></p>
<p class="fnote"><a id="ch1-1049" href="../Text/part0038.xhtml#ch1-1049-back">(1)</a>《晋阳秋》曰：“初，浩以中军将军镇寿阳，羌姚襄上书归降。后有罪，浩阴图诛之。会关中有变，符健死。浩伪率军而行，云修复山陵。襄前驱，恐，遂反。军至山桑，闻襄将至，弃辎重驰保谯。襄至，据山桑，焚其舟实。至寿阳，略流民而还。浩士卒多叛，征西温乃上表黜浩，抚军大将军奏免浩，除名为民。浩驰还谢罪。既而迁于东阳信安县。”<img alt="" src="../Images/image00463.jpeg" style="height:0.1em"/></p>
<p>4　桓公坐有参军椅烝薤不时解，共食者又不助，而椅终不放，举坐皆笑。桓公曰：“同盘尚不相助，况复危难乎？”敕令免官。<img alt="" src="../Images/image00463.jpeg" style="height:0.1em"/></p>
<p>5　殷中军废后，恨简文曰：“上人着百尺楼上，儋梯将去。”<a id="ch1-1051-back" href="../Text/part0038.xhtml#ch1-1051"><sup>(1)</sup></a></p>
<p class="fnote"><a id="ch1-1051" href="../Text/part0038.xhtml#ch1-1051-back">(1)</a>《续晋阳秋》曰：“浩虽废黜，夷神委命，雅咏不辍，虽家人不见其有流放之戚。外生韩伯始随至徙所，周年还都，浩素爱之，送至水侧，乃咏曹颜远诗曰：‘富贵它人合，贫贱亲戚离。’因泣下。”其悲见于外者，唯此一事而已。则书空、去梯之言，未必皆实也。<img alt="" src="../Images/image00463.jpeg" style="height:0.1em"/></p>
<p>6　邓竟陵免官后赴山陵，过见大司马桓公。公问之曰：“卿何以更瘦？”<a id="ch1-1052-back" href="../Text/part0038.xhtml#ch1-1052"><sup>(1)</sup></a>邓曰：“有愧于叔达，不能不恨于破甑！”<a id="ch2-1052-back" href="../Text/part0038.xhtml#ch2-1052"><sup>(2)</sup></a></p>
<p class="fnote"><a id="ch1-1052" href="../Text/part0038.xhtml#ch1-1052-back">(1)</a>《大司马寮属名》曰：“邓遐字应玄，陈郡人，平南将军岳之子。勇力绝人，气盖当世，时人方之樊哙。为桓温参军，数从温征伐，历竟陵太守。枋头之役，温既怀耻忿，且惮遐，因免遐<a id="ch3-back" href="../Text/part0038.xhtml#ch3"><sup>[3]</sup></a>官，病卒。”</p>
<p class="fnote"><a id="ch2-1052" href="../Text/part0038.xhtml#ch2-1052-back">(2)</a>《郭林宗别传》曰：“巨鹿孟敏，字叔达，敦朴质直。客居太原，杂处凡俗，未有所名。尝至市买甑，荷儋堕地坏之，径去不顾。适遇林宗，见而异之，因问曰：‘坏甑可惜，何以不顾？’客曰：‘甑既已破，视之何益？’林宗赏其介决，因以知其德性，谓必为美士，劝令读书。游学十年，遂知名，三府并辟，不就。东夏以为美贤。”<img alt="" src="../Images/image00463.jpeg" style="height:0.1em"/></p>
<p>7　桓宣武既废太宰父子，仍上表曰：“应割近情，以存远计。若除太宰父子，可无后忧。”简文手答表曰：“所不忍言，况过于言？”宣武又重表，辞转苦切。简文更答曰：“若晋室灵长，明公便宜奉行此诏。如大运去矣，请避贤路！”桓公读诏，手战流汗，于此乃止。太宰父子远徙新安。<a id="ch1-1053-back" href="../Text/part0038.xhtml#ch1-1053"><sup>(1)</sup></a></p>
<p class="fnote"><a id="ch1-1053" href="../Text/part0038.xhtml#ch1-1053-back">(1)</a>《司马晞传》曰：“晞字道升，元帝第四子。初封武陵王，拜太宰。少不好学，尚武凶恣。时太宗辅政，晞以宗长不得执权，常怀愤慨，欲因桓温入朝杀之。太宗即位，新蔡王晃首辞，引与晞及子综谋逆。有司奏晞等斩刑，诏原之，徙新安。晞未败四五年中，喜为挽歌，自摇大铃，使左右习和之。又燕会，使人<a id="ch4-back" href="../Text/part0038.xhtml#ch4"><sup>[4]</sup></a>作新安人歌舞离别之辞，其声甚悲。后果徙新安。”<img alt="" src="../Images/image00463.jpeg" style="height:0.1em"/></p>
<p>8　桓玄败后，殷仲文还为大司马咨议，意似二三，非复往日。大司马府听前有一老槐，甚扶疏。殷因月朔，与众在听，视槐良久，叹曰：“槐树婆娑，无复生意！”<a id="ch1-1054-back" href="../Text/part0038.xhtml#ch1-1054"><sup>(1)</sup></a></p>
<p class="fnote"><a id="ch1-1054" href="../Text/part0038.xhtml#ch1-1054-back">(1)</a>《晋安帝纪》曰：“桓玄败，殷仲文归京师，高祖以其卫从二后，且以大信宜令，引为镇军长史。自以名辈先达，位遇至重，而后来谢混之徒皆畴昔之所附也，今比肩同列，常怏然自失。后果徙信安。”<img alt="" src="../Images/image00463.jpeg" style="height:0.1em"/></p>
<p>9　殷仲文既素有名望，自谓必当阿衡朝政。忽作东阳太守，意甚不平。<a id="ch1-1055-back" href="../Text/part0038.xhtml#ch1-1055"><sup>(1)</sup></a>及之郡，至富阳，慨然叹曰：“看此山川形势，当复出一孙伯符！”<a id="ch2-1055-back" href="../Text/part0038.xhtml#ch2-1055"><sup>(2)</sup></a></p>
<p class="fnote"><a id="ch1-1055" href="../Text/part0038.xhtml#ch1-1055-back">(1)</a>《晋安帝纪》曰：“仲文后为东阳，愈愤怨，乃与桓胤谋反，遂<a id="ch5-back" href="../Text/part0038.xhtml#ch5"><sup>[5]</sup></a>伏诛。仲文尝照镜不见头，俄而难及。”</p>
<p class="fnote"><a id="ch2-1055" href="../Text/part0038.xhtml#ch2-1055-back">(2)</a>孙策，富春人。故及此而叹。</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0038.xhtml#ch1-back">[1]</a>&#160;车：绍兴本、沈校本无。</p>
<p class="fnote"><a id="ch2" href="../Text/part0038.xhtml#ch2-back">[2]</a>&#160;三：绍兴本作“一”。</p>
<p class="fnote"><a id="ch3" href="../Text/part0038.xhtml#ch3-back">[3]</a>&#160;遐：绍兴本、沈校本无。</p>
<p class="fnote"><a id="ch4" href="../Text/part0038.xhtml#ch4-back">[4]</a>&#160;使人：绍兴本作“倡伎”。</p>
<p class="fnote"><a id="ch5" href="../Text/part0038.xhtml#ch5-back">[5]</a>&#160;遂：沈校本无。</p>
</body>
</html>