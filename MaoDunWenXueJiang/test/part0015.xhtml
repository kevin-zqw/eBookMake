<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>赏誉第八上</title>
</head>
<body>
<div style="page-break-after:always"></div>
<h1 class="kindle-cn-heading-2">赏誉第八上</h1>
<p>1　陈仲举尝<a id="ch1-back" href="../Text/part0015.xhtml#ch1"><sup>[1]</sup></a>叹曰：“若周子居者，真治国之器。【【1||《汝南先贤传》曰：“周乘字子居，汝南安城人。天姿聪朗，高峙岳立，非陈仲举、黄叔度之俦则不交也。仲举尝叹曰：‘周子居者，真治国之器也。’为太山太守，甚有惠政。”】】譬诸宝剑，则世之干将。”【【2||《吴越春秋》曰：“吴王阖闾请干将作剑。干将者，吴人，其妻曰莫邪。干将采五山之精，六金之英，候天地，伺<a id="ch2-back" href="../Text/part0015.xhtml#ch2"><sup>[2]</sup></a>阴阳，百神临视，而金铁之精未流，夫妻乃翦发及爪而投之炉中，金铁乃濡，遂成二剑。阳曰‘干将’而作龟文，阴曰‘莫邪’而作漫理。干将匿其阳，出其阴以献阖闾，阖闾甚宝重之。”<img alt="" src="../Images/image00463.jpeg" style="height:0.1em"/>】】</p>


<p>2　世目李元礼“谡谡如劲松下风”。【【3||《李氏家传》曰：“膺岳峙渊清，峻貌贵重。华夏称曰：‘颍川李府君，頵頵如玉山。汝南陈仲举，轩轩若千里马。南阳朱公叔，飂飂如行松柏之下。’”<img alt="" src="../Images/image00463.jpeg" style="height:0.1em"/>】】</p>

<p>3　谢子微见许子将兄弟，曰：“平舆之渊，有二龙焉。”见许子政弱冠之时，叹曰：“若许子政者，有干国之器。正色忠謇，则陈仲举之匹；【【4||《汝南先贤传》曰：“谢甄字子微，汝南邵陵人。明识人伦，虽郭林宗不及甄之鉴也。见许子将兄弟弱冠时，则曰：‘平舆之渊有二龙。’仕为豫章从事。许虔字子政，平舆人。体尚高洁，雅正宽亮，谢子微见虔兄弟，叹曰：‘若许子政者，干国之器也。’虔弟劭，声未发时，时人以谓不如虔。虔恒抚髀称劭，自以为不及也。释褐为郡功曹，黜奸废恶，一郡肃然。年三十五卒。”《海内先贤传》曰：“许劭字子将，虔弟也。山峙渊停，行应规表。邵陵谢子微高才远识，见劭十岁时，叹曰：‘此乃希世之伟人也。’初，劭拔樊子昭于市肆，出虞承贤于客舍，召李叔才于无闻，擢郭子瑜于小吏。广陵徐孟本来临汝南，闻劭高名，召<a id="ch4-back" href="../Text/part0015.xhtml#ch4"><sup>[4]</sup></a>功曹。时袁绍以公族为濮阳长，弃官还，副车从骑将入郡界，乃叹曰：‘许子将秉持清格，岂可以吾舆服见之邪？’遂单马而归。辟公府掾，敦辟皆不就。避地江南，卒于豫章也。”】】伐恶退不肖<a id="ch3-back" href="../Text/part0015.xhtml#ch3"><sup>[3]</sup></a>，范孟博之风。”【【5||张璠《汉纪》曰：“范滂字孟博，汝南伊阳人。为功曹，辟公府掾。升车揽辔，有澄清天下之志。百城闻滂高名，皆解印绶去。为党事见诛。”<img alt="" src="../Images/image00463.jpeg" style="height:0.1em"/>】】</p>


<p>4　公孙度目邴原：“所谓云中白鹤，非燕雀之网所能罗也。”【【6||《魏书》曰：“度字叔济，襄平人。累迁冀州刺史、辽东太守。”《邴原别传》曰：“原字根矩，东管朱虚人。少孤，数岁时过书舍而泣。师问曰：‘童子何泣也？’原曰：‘凡得学者，有亲也。一则愿其不孤，二则羡其得学，中心感伤，故泣耳。’师恻然曰：‘苟欲学，不须资也。’于是就业。长则博览洽闻，金玉其行。知世将乱，避地<a id="ch5-back" href="../Text/part0015.xhtml#ch5"><sup>[5]</sup></a>辽东。公孙度厚礼之。中国既宁，欲还乡里，为度禁绝。原密自治严，谓部落曰：‘移比<a id="ch6-back" href="../Text/part0015.xhtml#ch6"><sup>[6]</sup></a>近郡’，以观其意。皆曰：‘乐移。’原旧有捕鱼大船，请村落，皆令熟醉，因夜去之。数日，度乃觉，吏欲追之。度曰：‘邴君所谓云中白鹤，非鹑鷃之网所能罗也。’魏王辟祭酒，累迁五官中郎长史。”<img alt="" src="../Images/image00463.jpeg" style="height:0.1em"/>】】</p>

<p>5　钟士季目王安丰：“阿戎了了解人意。”【【7||王隐《晋书》曰：“戎少清明晓悟。”】】谓裴公之谈，经日不竭。【【8||裴頠。已见。】】吏部郎阙，文帝问其人于钟会。会曰：“裴楷清通，王戎简要，皆其选也。”于是用裴。【【9||按，诸书皆云钟会荐裴楷、王戎于晋文王，文王辟以为掾，不闻为吏部郎。<img alt="" src="../Images/image00463.jpeg" style="height:0.1em"/>】】</p>



<p>6　王濬冲、裴叔则二人总角诣钟士季，须臾去。后客问钟曰：“向二童何如？”钟曰：“裴楷清通，王戎简要。后二十年，此二贤当为吏部尚书，冀尔时天下无滞才。”【【10||《晋阳秋》曰：“戎为儿童，钟会异之。”<img alt="" src="../Images/image00463.jpeg" style="height:0.1em"/>】】</p>

<p>7　谚曰：“后来领袖有裴秀。”【【11||虞预《晋书》曰：“秀字季彦，河东闻喜人。父潜，魏太常。秀有风操，八岁能著文。叔父徽，有声名。秀年十余岁，有宾客诣徽，出则过秀。时人为之语曰：‘后进领袖有裴秀。’大将军辟为掾。父终，推财与兄。年二十五，迁黄门侍郎。晋受禅，封巨鹿公。后累迁左光禄、司空。四十八薨，谥元公，配食宗庙。”<img alt="" src="../Images/image00463.jpeg" style="height:0.1em"/>】】</p>

<p>8　裴令公目夏侯太初：“肃肃如入廊庙中，不修敬而人自敬。”【【12||《礼记》曰：“周丰谓鲁哀公曰：‘宗庙社稷之中，未施敬而民自敬。’”】】一曰：“如入宗庙，琅琅但见礼乐器。见钟士季，如观武库，但睹矛戟。见傅兰硕，江<a id="ch7-back" href="../Text/part0015.xhtml#ch7"><sup>[7]</sup></a>廧靡所不有。见山巨源，如登山临下，幽然深远。”【【13||玄、会、嘏、涛。并已见上。<img alt="" src="../Images/image00463.jpeg" style="height:0.1em"/>】】</p>


<p>9　羊公还洛，郭奕为野王令。【【14||《晋诸公赞》曰：“奕字泰业，太原阳曲人。累世旧族。奕有才望，历雍州刺史、尚书。”<img alt="" src="../Images/image00463.jpeg" style="height:0.1em"/>】】羊至界，遣人要之，郭便自往。既见，叹曰：“羊叔子何必减郭太业！”复往羊许，小悉还，又叹曰：“羊叔子去人远矣！”羊既去，郭送之弥日，一举数百里，遂以出境免官。复叹曰：“羊叔子何必减颜子！”</p>

<p>10　王戎目山巨源：“如璞玉浑金，人皆钦其宝，莫知名其器。”【【15||顾恺之《画赞》曰：“涛无所标明<a id="ch8-back" href="../Text/part0015.xhtml#ch8"><sup>[8]</sup></a>，淳深渊默，人莫见其际，而其器亦<a id="ch9-back" href="../Text/part0015.xhtml#ch9"><sup>[9]</sup></a>入道。故见者莫能称谓，而服其伟量。”<img alt="" src="../Images/image00463.jpeg" style="height:0.1em"/>】】</p>

<p>11　羊长和父繇与太傅祜同堂相善，仕至车骑掾，蚤卒。长和兄弟五人，幼孤。【【16||《羊氏谱》曰：“繇字堪甫，太山人。祖续，汉太尉，不拜。父秘，京兆太守。繇历车骑掾，娶乐国祯女，生五子，乘<a id="ch10-back" href="../Text/part0015.xhtml#ch10"><sup>[10]</sup></a>、洽、式、亮、悦<a id="ch11-back" href="../Text/part0015.xhtml#ch11"><sup>[11]</sup></a>也。”<img alt="" src="../Images/image00463.jpeg" style="height:0.1em"/>】】祜来哭，见长和哀容举止宛若成人，乃叹曰：“从兄不亡矣！”</p>

<p>12　山公举阮咸为吏部郎，目曰：“清真寡欲，万物不能移也。”【【17||《名士传》曰：“咸字仲容，陈留人，籍兄子也。任达不拘，当世皆怪其所为。及与之处，少嗜欲，哀乐至到，过绝于人，然后皆忘其向议。为散骑侍<a id="ch12-back" href="../Text/part0015.xhtml#ch12"><sup>[12]</sup></a>郎。山涛举为吏部，武帝不用。太原郭奕见之心醉，不觉叹服。解音，好酒以卒。”山涛《启事》曰：“吏部郎史曜出，处缺当选。涛荐咸曰：‘真素寡欲，深识清浊，万物不能移也。若在官人之职，必妙绝于时。’诏用陆亮。”《晋阳秋》曰：“咸行已多违礼度，涛举以为吏部郎，世祖不许。”《竹林七贤论》曰：“山涛之举阮咸，固知上不能用，盖惜旷世之俊，莫识其真<a id="ch13-back" href="../Text/part0015.xhtml#ch13"><sup>[13]</sup></a>故耳。夫以咸之所犯，方外之意，称其清真寡欲，则迹外之意自见耳。”<img alt="" src="../Images/image00463.jpeg" style="height:0.1em"/>】】</p>

<p>13　王戎目阮文业：“清伦有鉴识，汉元以来未有此人。”【【18||《杜笃新书》曰：“阮武字文业，陈留尉氏人。父谌，侍中。武阔达博通，渊雅之士。”《陈留志》曰：“武，魏末河清<a id="ch14-back" href="../Text/part0015.xhtml#ch14"><sup>[14]</sup></a>太守。族子籍，年总角未知名，武见而伟之，以为胜己。知人多此类。著书十八篇，谓之《阮子》，终于家。”郭泰友人宋子俊称泰：“自汉元以来，未有林宗之匹。”<img alt="" src="../Images/image00463.jpeg" style="height:0.1em"/>】】</p>

<p>14　武元夏目裴、王曰：“戎尚约，楷清通。”【【19||虞预《晋书》曰：“武陔字符夏，沛国竹邑人。父周，魏光禄大夫。陔及二弟歆、茂皆总角见称，并有品<a id="ch15-back" href="../Text/part0015.xhtml#ch15"><sup>[15]</sup></a>望，乡人诸父未能觉其多少。时同郡刘公荣名知人，尝造周，周见其三子。公荣曰：‘君三子皆国士。元夏器量最优，有辅佐之风，力仕宦，可为亚公。叔夏、季夏不减常伯、纳言也。’陔至左仆射。”<img alt="" src="../Images/image00463.jpeg" style="height:0.1em"/>】】</p>

<p>15　庾子嵩目和峤：“森森如千丈松，虽磊砢有节目，施之大厦，有栋梁之用。”【【20||《晋诸公赞》曰：“峤常慕其舅夏侯玄为人，故于朝士中峨然不群，时类惮<a id="ch16-back" href="../Text/part0015.xhtml#ch16"><sup>[16]</sup></a>其风节。”<img alt="" src="../Images/image00463.jpeg" style="height:0.1em"/>】】</p>

<p>16　王戎云：“太尉神姿高彻，如瑶林琼树，自然是风尘外物。”【【21||《名士传》曰：“夷甫天形奇特，明秀若神。”《八王故事》曰：“石勒见夷甫，谓长史孔苌曰：‘吾行天下多矣！未尝见如此人，当可活不？’苌曰：‘彼晋三公，不为我用。’勒曰：‘虽然，要不可加以锋刃也。’夜使推墙杀之。”<img alt="" src="../Images/image00463.jpeg" style="height:0.1em"/>】】</p>

<p>17　王汝南既除所生服，遂停墓所。兄子济每来拜墓，略不过叔，叔亦不候。济脱时过，止寒温而已。后聊试问近事，答对甚有音辞，出济意外，济极惋愕。仍与语，转造清微。济先略无子侄之敬，既闻其言，不觉懔然，心形俱肃。遂留共语，弥日累夜。济虽俊爽，自视缺然，乃喟然叹曰：“家有名士，三十年而不知！”济去，叔送至门。济从骑有一马绝难乘，少能骑者。济聊问叔：“好骑乘不？”曰：“亦好尔。”济又使骑难乘马，叔姿形既妙，回策如萦，名骑无以过之。济益叹其难测，非复一事。【【22||邓粲《晋纪》曰：“王湛字处冲，太原人。隐德，人莫之知，虽兄弟宗族亦以为痴，唯父昶异焉。昶丧，居墓次，兄子济往省湛，见床头有《周易》，谓湛曰：‘叔父用此何为？颇曾看不？’湛笑曰：‘体中佳时，脱复看耳。今日当与汝言。’因共谈《易》，剖析入微，妙言奇趣，济所未闻，叹不能测。济性好马，而所乘马骏驶，意甚爱之。湛曰：‘此虽小驶，然力薄不堪苦。近见督邮马，当胜此，但养不至耳。’济取督邮马，谷食十数日，与湛试之。湛未尝乘马，卒然便驰骋，步骤不异于济，而马不相胜。湛曰：‘今直行车路，何以别马胜不？唯当就蚁封耳！’于是就蚁封盘马，果倒踣，其俊识天才乃尔。”】】既还，浑问济：“何以暂行累日？”济曰：“始得一叔。”浑问其故，济具叹述如此。浑曰：“何如我？”济曰：“济以上人。”武帝每见济，辄以湛调之，曰：“卿家痴叔死未？”济常无以答。既而得叔后，武帝又问如前，济曰：“臣叔不痴。”称其实美。帝曰：“谁比？”济曰：“山涛以下，魏舒以上。”【【23||《晋阳秋》曰：“济有人伦鉴识，其雅俗是非，少有优润<a id="ch18-back" href="../Text/part0015.xhtml#ch18"><sup>[18]</sup></a>。见湛，叹服其德宇。时人谓湛‘上方山涛不足，下比魏舒有余’。湛闻之，曰：‘欲以我处季孟之间乎？’”王隐《晋书》曰：“魏舒字阳元，任城人。幼孤，为外氏宁家所养。宁氏起宅，相者曰：‘当出贵甥。’外祖母意以盛氏甥小而惠，谓应相也。舒曰：‘当为外氏成此宅相。’少名迟钝。叔父衡使守水碓，每言：‘舒堪八百户长，我愿毕矣。’舒不以介意。身长八尺二寸，不修常人近事。少工射，着韦衣入山泽，每猎大获。为后将军钟毓长史，毓与参佐射戏，舒常为坐画筹。后值朋人少，以舒充数，于是发无不中，加博<a id="ch19-back" href="../Text/part0015.xhtml#ch19"><sup>[19]</sup></a>措闲雅，殆尽其妙。毓叹谢之曰：‘吾之不足尽卿如此射矣！’转相国参军。晋王每朝罢，目送之曰：‘魏舒堂堂，人之领袖！’累迁侍中、司徒。”<img alt="" src="../Images/image00463.jpeg" style="height:0.1em"/>】】于是显名。年二十八，始宦<a id="ch17-back" href="../Text/part0015.xhtml#ch17"><sup>[17]</sup></a>。</p>


<p>18　裴仆射，时人谓为“言谈之林薮”。【【24||《惠帝起居注》曰：“頠理甚渊博，赡于论难。”<img alt="" src="../Images/image00463.jpeg" style="height:0.1em"/>】】</p>

<p>19　张华见褚陶，语陆平原曰：“君兄弟龙跃云津，顾彦先凤鸣朝阳。谓东南之宝已尽，不意复见褚生。”陆曰：“公未睹不鸣不跃者耳！”【【25||《褚氏家传》曰：“陶字季雅，吴郡钱塘人，褚先生后也。陶聪惠绝伦，年三十，作《鸥鸟》、《水硙<a id="ch20-back" href="../Text/part0015.xhtml#ch20"><sup>[20]</sup></a>》二赋。宛陵严仲弼见而奇之，曰：‘褚先生复出矣！’弱不好弄，清谈<a id="ch21-back" href="../Text/part0015.xhtml#ch21"><sup>[21]</sup></a>闲默，以坟典自娱。语所亲曰：‘圣贤备在黄卷中，舍此何求？’州郡辟，不就。吴归命世祖，补台郎、建忠校尉。司空张华与陶书曰：‘二陆龙跃于江、汉，彦先凤鸣于朝阳，自此以来，常恐南金已尽，而复得之于吾子。故知延州之德不孤，渊岱之宝不匮。’仕至中尉。”<img alt="" src="../Images/image00463.jpeg" style="height:0.1em"/>】】</p>

<p>20　有问秀才：“吴旧姓何如？”答曰：“吴府君圣王之老成，明时之俊乂。朱永长理物之至德，清选之高望。严仲弼九皋之鸣鹤，空谷之白驹。顾彦先八音之琴瑟，五色之龙章。张威伯岁寒之茂松，幽夜之逸光。陆士衡<a id="ch22-back" href="../Text/part0015.xhtml#ch22"><sup>[22]</sup></a>、士龙鸿鹄之裴回，悬鼓之待槌。【【26||秀才，蔡洪也。集载洪与刺史周俊书曰：“一日侍坐，言及吴士，询于刍荛，遂见下问。造次承颜，载辞不举，敕令条列名状，退辄思之。今称疏所知：吴展字士季，下邳人。忠足矫非，清足厉俗，信可结神，才堪干世。仕吴为广州刺史、吴郡太守。吴平，还下邳，闭门自守，不交宾客。诚圣王之老成，明时之俊乂也。朱诞字永长，吴郡人。体履清和，黄中通理。吴朝举贤良，累迁议郎，今归在家。诚理物之至德，清选之高望也。严隐字仲弼，吴郡人。禀气清纯，思度渊伟。吴朝举贤良，宛陵令。吴平，去职。九皋之鸣鹤，空谷之白驹也。张畅字威伯，吴郡人。禀性坚明，志行清朗，居磨涅之中，无淄磷之损。岁寒之松柏，幽夜之逸光也。”《陆云别传》曰：“云字士龙，吴大司马抗之第五子，机同母之弟也。儒雅有俊才，容貌瓌伟，口敏能谈，博闻强记。善著述，六岁便能赋诗，时人以为项托、扬乌之俦也。年十八，刺史周俊命为主簿。俊常叹曰：‘陆士龙当今之颜渊也！’累迁太子舍人、清河内史。为成都王所害。”】】凡此诸君：以洪笔为鉏耒，以纸札为良田，以玄默为稼穑，以义理为丰年，以谈论为英华，以忠恕为珍宝，著文章为锦绣，蕴五经<a id="ch23-back" href="../Text/part0015.xhtml#ch23"><sup>[23]</sup></a>为缯帛，坐谦虚为席荐，张义让为帷幕，行仁义为室宇，修道德为广宅。”【【27||按蔡所论士十六人，无陆机兄弟。又无“凡此诸君”以下，疑益之。<img alt="" src="../Images/image00463.jpeg" style="height:0.1em"/>】】</p>


<p>21　人问王夷甫：“山巨源义理何如？是谁辈？”王曰：“此人初不肯以谈自居，然不读《老》《庄》，时闻其咏，往往与其旨合。”【【28||顾恺之《画赞》曰：“涛有而不恃，皆此类也。”<img alt="" src="../Images/image00463.jpeg" style="height:0.1em"/>】】</p>

<p>22　洛中雅雅有三嘏：刘粹字纯嘏，宏字终嘏，漠字冲嘏，是亲兄弟，王安丰甥，并是王安丰女婿。宏，真长祖也。【【29||《晋诸公赞》曰：“粹，沛国人。历侍中、南中郎将。宏，历秘书监、光禄大夫。”《晋后略》曰：“漠少以清识为名，与王夷甫友善，并好以人伦为意，故世人许以才智之名。自相国右长史出为襄州刺史。以贵简称。”按《刘氏谱》，刘邠妻武周女，生粹、宏、漠。非王氏甥。】】洛中铮铮冯惠卿，名荪，是播子。【【30||《晋后略》曰：“播字友声，长乐人，位至大宗正，生荪。”《八王故事》曰：“荪少以才悟，识当世之宜。蚤历清职，仕至侍中，为长沙王所害。”】】荪与邢乔俱司徒李胤外孙，及胤子顺并知名。时称“冯才清，李才明，纯粹邢。”【【31||《晋诸公赞》曰：“乔字曾伯，河间人。有才学，仕至司隶校尉。顺字曼长，仕至太仆卿。”<img alt="" src="../Images/image00463.jpeg" style="height:0.1em"/>】】</p>



<p>23　卫伯玉为尚书令，见乐广与中朝名士谈议，奇之，曰：“自昔诸人没已来，常恐微言将绝。今乃复闻斯言于君矣！”命子弟造之，曰：“此人，人之水镜也，见之若披云雾睹青天。”【【32||《晋阳秋》曰：“尚书令卫瓘见广曰：‘昔何平叔诸人没，常谓清言尽矣，今复闻之于君！’”王隐《晋书》曰：“卫瓘有名理，及与何晏、邓扬等数共谈讲，见广，奇之，曰：‘每见此人，则莹然犹廓云雾而睹青天<a id="ch24-back" href="../Text/part0015.xhtml#ch24"><sup>[24]</sup></a>。’”<img alt="" src="../Images/image00463.jpeg" style="height:0.1em"/>】】</p>

<p>24　王太尉曰：“见裴令公精明朗然，笼盖人上，非凡识也。若死而可作，当与之同归。”或云王戎语。【【33||《礼记》曰：“赵文子与叔誉观于九原，文子曰：‘死者如可作也，吾谁与归？’”郑玄曰：“作，起也。”<img alt="" src="../Images/image00463.jpeg" style="height:0.1em"/>】】</p>

<p>25　王夷甫自叹：“我与乐令谈，未尝不觉我言为烦。”【【34||《晋阳秋》曰：“乐广善以约言厌人心，其所不知，默如也。太尉王夷甫、光禄大夫裴叔则能清言，常曰：‘与乐君言，觉其简至，吾等皆烦。<a id="ch25-back" href="../Text/part0015.xhtml#ch25"><sup>[25]</sup></a>’”<img alt="" src="../Images/image00463.jpeg" style="height:0.1em"/>】】</p>

<p>26　郭子玄有俊才，能言老庄。庾敳尝称之，每曰：“郭子玄何必减庾子嵩！”【【35||《名士传》曰：“郭象字子玄，自黄门郎为太傅主簿，任事用势，倾动一府。敳谓象曰：‘卿自是当世大才，我畴昔之意都已尽矣！’其伏理推心，皆此类也。”<img alt="" src="../Images/image00463.jpeg" style="height:0.1em"/>】】</p>

<p>27　王平子目太尉：“阿兄形似道，而神锋太俊。”太尉答曰：“诚不如卿落落穆穆。”【【36||王隐《晋书》曰：“澄通朗好人伦，情无所系。”<img alt="" src="../Images/image00463.jpeg" style="height:0.1em"/>】】</p>

<p>28　太傅有三才：刘庆孙长才，【【37||《晋阳秋》曰：“太傅将召刘舆，或曰：‘舆犹腻也，近将污人。’太傅疑而御之。舆乃密视天下兵簿诸屯戎<a id="ch26-back" href="../Text/part0015.xhtml#ch26"><sup>[26]</sup></a>及仓库处所、人谷多少、牛马器械、水陆地形，皆默识之。是时军国多事，每会议事，自潘滔以下皆不知所对。舆便屈指筹计所发兵仗处所、粮廪运转，事无凝滞。于是太傅遂委仗之。”】】潘阳仲大才，裴景声清才。【【38||《八王故事》曰：“刘舆才长综核，潘滔以博学为名，裴邈强力<a id="ch27-back" href="../Text/part0015.xhtml#ch27"><sup>[27]</sup></a>方正，皆为东海王所昵，俱显一府。故时人称曰：舆长才，滔大才，邈清才也<a id="ch28-back" href="../Text/part0015.xhtml#ch28"><sup>[28]</sup></a>。”】】</p>


<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0015.xhtml#ch1-back">[1]</a>&#160;尝：绍兴本、沈校本作“常”。</p>
<p class="fnote"><a id="ch2" href="../Text/part0015.xhtml#ch2-back">[2]</a>&#160;伺：绍兴本、沈校本作“司”。</p>
<p class="fnote"><a id="ch3" href="../Text/part0015.xhtml#ch3-back">[3]</a>&#160;肖：绍兴本作“有”，从下句读。</p>
<p class="fnote"><a id="ch4" href="../Text/part0015.xhtml#ch4-back">[4]</a>&#160;召：沈校本作“辟”。</p>
<p class="fnote"><a id="ch5" href="../Text/part0015.xhtml#ch5-back">[5]</a>&#160;地：绍兴本、沈校本作“世”。</p>
<p class="fnote"><a id="ch6" href="../Text/part0015.xhtml#ch6-back">[6]</a>&#160;比：绍兴本作“北”。</p>
<p class="fnote"><a id="ch7" href="../Text/part0015.xhtml#ch7-back">[7]</a>&#160;江：绍兴本作“汪”。李慈铭云：“案，江当作汪。《晋书·裴楷传》作‘傅嘏汪翔靡所不见’。汪翔即汪洋，言其广大也。廧、翔同音通借字。”</p>
<p class="fnote"><a id="ch8" href="../Text/part0015.xhtml#ch8-back">[8]</a>&#160;明：绍兴本作“名”。</p>
<p class="fnote"><a id="ch9" href="../Text/part0015.xhtml#ch9-back">[9]</a>&#160;其器亦：绍兴本作“嚣然”，沈校曰：“其器作嚣然，恐脱‘亦’字。”</p>
<p class="fnote"><a id="ch10" href="../Text/part0015.xhtml#ch10-back">[10]</a>&#160;乘：绍兴本作“秉”。</p>
<p class="fnote"><a id="ch11" href="../Text/part0015.xhtml#ch11-back">[11]</a>&#160;悦：绍兴本作“忱”。李慈铭云：“案，乘当作秉，即卷上《言语篇》所谓‘羊秉为抚军参军’者也。各本皆误。悦当作忱，说已见前。”</p>
<p class="fnote"><a id="ch12" href="../Text/part0015.xhtml#ch12-back">[12]</a>&#160;侍：绍兴本、沈校本无。</p>
<p class="fnote"><a id="ch13" href="../Text/part0015.xhtml#ch13-back">[13]</a>&#160;真：绍兴本作“意”。</p>
<p class="fnote"><a id="ch14" href="../Text/part0015.xhtml#ch14-back">[14]</a>&#160;河清：沈校本作“清河”。</p>
<p class="fnote"><a id="ch15" href="../Text/part0015.xhtml#ch15-back">[15]</a>&#160;品：绍兴本、沈校本作“器”。</p>
<p class="fnote"><a id="ch16" href="../Text/part0015.xhtml#ch16-back">[16]</a>&#160;惮：绍兴本作“传”。</p>
<p class="fnote"><a id="ch17" href="../Text/part0015.xhtml#ch17-back">[17]</a>&#160;宦：绍兴本、沈校本作“官”。</p>
<p class="fnote"><a id="ch18" href="../Text/part0015.xhtml#ch18-back">[18]</a>&#160;有优润：绍兴本、沈校本作“所优调”。</p>
<p class="fnote"><a id="ch19" href="../Text/part0015.xhtml#ch19-back">[19]</a>&#160;博：沈校本作“举”。</p>
<p class="fnote"><a id="ch20" href="../Text/part0015.xhtml#ch20-back">[20]</a>&#160;硙：绍兴本、沈校本作“碓”。</p>
<p class="fnote"><a id="ch21" href="../Text/part0015.xhtml#ch21-back">[21]</a>&#160;谈：绍兴本作“淡”。</p>
<p class="fnote"><a id="ch22" href="../Text/part0015.xhtml#ch22-back">[22]</a>&#160;士衡：绍兴本、沈校本无。</p>
<p class="fnote"><a id="ch23" href="../Text/part0015.xhtml#ch23-back">[23]</a>&#160;经：绍兴本、沈校本作“色”。</p>
<p class="fnote"><a id="ch24" href="../Text/part0015.xhtml#ch24-back">[24]</a>&#160;绍兴本、沈校本“天”下有“也”。</p>
<p class="fnote"><a id="ch25" href="../Text/part0015.xhtml#ch25-back">[25]</a>&#160;绍兴本、沈校本“烦”下有“也”。</p>
<p class="fnote"><a id="ch26" href="../Text/part0015.xhtml#ch26-back">[26]</a>&#160;戎：绍兴本作“戍”。</p>
<p class="fnote"><a id="ch27" href="../Text/part0015.xhtml#ch27-back">[27]</a>&#160;力：绍兴本作“立”。</p>
<p class="fnote"><a id="ch28" href="../Text/part0015.xhtml#ch28-back">[28]</a>&#160;也：沈校本无。</p>
</body>
</html>