<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>识鉴第七</title>
</head>
<body>
<div style="page-break-after:always"></div>
<h1 class="kindle-cn-heading-2">识鉴第七</h1>
<p>1　曹公少时见乔玄，玄谓曰：“天下方乱，群雄虎争，拨而理之，非君乎？然君实乱世之英雄，治世之奸贼。恨吾老矣，不见君富贵，当以子孙相累。”<a id="ch1-393-back" href="../Text/part0013.xhtml#ch1-393"><sup>(1)</sup></a></p>
<p class="fnote"><a id="ch1-393" href="../Text/part0013.xhtml#ch1-393-back">(1)</a>《续汉书》曰：“玄字公祖，梁国睢阳人。少治《礼》及《严氏春秋》。累迁尚书令。玄严明有<a id="ch1-back" href="../Text/part0013.xhtml#ch1"><sup>[1]</sup></a>才略，长于知人。初，魏武帝为诸生，未知名也，玄甚异之。”《魏书》曰：“玄见太祖，曰：‘吾见士多矣，未有若君者。天下将乱，非命世之才不能济也。能安之者，其在君乎？’”按《世语》曰：“玄谓太祖：‘君未有名，可交许子将。’太祖乃造子将，子将纳焉。”孙盛《杂语》曰：“太祖尝问许子将：‘我何如人？’固问，然后子将答曰：‘治世之能臣，乱世之奸雄。’太祖大笑。”《世说》所言谬矣。<img alt="" src="../Images/image00463.jpeg" style="height:0.1em"/></p>
<p>2　曹公问裴潜曰：“卿昔与刘备共在荆州，卿以备才如何？”潜曰：“使居中国，能乱人，不能为治。若乘边守险，足为一方之主。”<a id="ch1-394-back" href="../Text/part0013.xhtml#ch1-394"><sup>(1)</sup></a></p>
<p class="fnote"><a id="ch1-394" href="../Text/part0013.xhtml#ch1-394-back">(1)</a>《魏志》曰：“潜字文行，河东人。避乱荆州，刘表待之<a id="ch2-back" href="../Text/part0013.xhtml#ch2"><sup>[2]</sup></a>宾客礼。潜私谓王粲、司马芝曰：‘刘牧非霸王之才，而欲以西伯自处，其败无日矣<a id="ch3-back" href="../Text/part0013.xhtml#ch3"><sup>[3]</sup></a>！’遂南渡，适长沙。<a id="ch4-back" href="../Text/part0013.xhtml#ch4"><sup>[4]</sup></a>”<img alt="" src="../Images/image00463.jpeg" style="height:0.1em"/></p>
<p>3　何晏、邓扬、夏侯玄并求傅嘏交，而嘏终不许。<a id="ch1-395-back" href="../Text/part0013.xhtml#ch1-395"><sup>(1)</sup></a>诸人乃因荀粲说合之，谓嘏曰：“夏侯太初一时之杰士，虚心于子，而卿意怀不可交，合则好成，不合则致隙。二贤若穆，则国之休，此蔺相如所以下廉颇也。”<a id="ch2-395-back" href="../Text/part0013.xhtml#ch2-395"><sup>(2)</sup></a>傅曰：“夏侯太初志大心劳，能合虚誉，诚所谓利口覆国之人。何晏、邓扬有为而躁，博而寡要，外好利而内无关钥，贵同恶异，多言而妒前。多言多衅，妒前无亲。以吾观之：此三贤者，皆败德之人耳！远之犹恐罹祸，况可亲之邪？”后皆如其言。<a id="ch3-395-back" href="../Text/part0013.xhtml#ch3-395"><sup>(3)</sup></a></p>
<p class="fnote"><a id="ch1-395" href="../Text/part0013.xhtml#ch1-395-back">(1)</a>《魏略》曰：“邓扬字玄茂，南阳宛人，邓禹之后也。少得士名。明帝时为中书郎，以与李胜等为浮华被斥。正始中，迁侍中、尚书。为人好货，臧艾以父妾与扬，得显官，京师为之语曰：‘以官易富邓玄茂。’何晏选不得人，颇由扬，以党曹爽诛。”</p>
<p class="fnote"><a id="ch2-395" href="../Text/part0013.xhtml#ch2-395-back">(2)</a>《史记》曰：“相如以功大拜上卿，位在廉颇右。颇怒，欲辱之。相如每称疾，望见，引车避匿。其舍人欲去之，相如曰：‘夫以秦王之威而吾廷叱之，何畏廉将军哉？顾秦强赵弱，秦以吾二人故不敢加兵于赵。今两虎斗，势不俱生，吾以公家急而后私仇也。’颇闻，谢罪。”</p>
<p class="fnote"><a id="ch3-395" href="../Text/part0013.xhtml#ch3-395-back">(3)</a>《傅子》曰：“是时何晏以才辩显于贵戚之间。邓扬好交通，合徒党，鬻声名于闾阎。夏侯玄以贵臣子，少有重名。皆求交<a id="ch5-back" href="../Text/part0013.xhtml#ch5"><sup>[5]</sup></a>于嘏，嘏不纳也。嘏友人荀粲有清识远志，然犹劝嘏结交<a id="ch6-back" href="../Text/part0013.xhtml#ch6"><sup>[6]</sup></a>云。”<img alt="" src="../Images/image00463.jpeg" style="height:0.1em"/></p>
<p>4　晋武帝讲武于宣武场，帝欲偃武修文，亲自临幸，悉召群臣。山公谓不宜尔，因与诸尚书言孙、吴用兵本意，遂究论，举坐无不咨嗟，皆曰：“山少傅乃天下名言。”<a id="ch1-396-back" href="../Text/part0013.xhtml#ch1-396"><sup>(1)</sup></a>后诸王骄汰，轻遘祸难，于是寇盗处处蚁合，郡国多以无备不能制服，遂渐炽盛，皆如公言。时人以谓山涛不学孙、吴，而闇与之理会。王夷甫亦叹云：“公闇与道合。”<a id="ch2-396-back" href="../Text/part0013.xhtml#ch2-396"><sup>(2)</sup></a></p>
<p class="fnote"><a id="ch1-396" href="../Text/part0013.xhtml#ch1-396-back">(1)</a>《史记》曰：“孙武，齐人。吴起，卫人。并善兵法。”《竹林七贤论》曰：“咸宁中，吴既平，上将为桃林、华山之事，息役弭兵，示天下以大安。于是州郡悉去兵，大郡置武吏百人，小郡五十人。时京师犹讲武，山涛因论孙、吴用兵本意。涛为人常简默，盖以为国者不可以忘战，故及之。”《名士传》曰：“涛居魏、晋之间，无所标明<a id="ch7-back" href="../Text/part0013.xhtml#ch7"><sup>[7]</sup></a>。尝与尚书卢钦言及用兵本意。武帝闻之，曰：‘山少傅名言也。’”</p>
<p class="fnote"><a id="ch2-396" href="../Text/part0013.xhtml#ch2-396-back">(2)</a>《竹林七贤论》曰：“永宁之后，诸王构祸，狡虏欻起，皆如涛言。”《名士传》曰：“王夷甫推叹涛‘晻晻为与道合，其深不可测’。”皆此类也。<img alt="" src="../Images/image00463.jpeg" style="height:0.1em"/></p>
<p>5　王夷甫父乂为平北将军，有公事，使行人论，不得。时夷甫在京师，命驾见仆射羊祜、尚书山涛。夷甫时总角，姿才秀异，叙致既快，事加有理，涛甚奇之。既退，看之不辍，乃叹曰：“生儿不当如王夷甫邪？”羊祜曰：“乱天下者，必此子也！”<a id="ch1-397-back" href="../Text/part0013.xhtml#ch1-397"><sup>(1)</sup></a></p>
<p class="fnote"><a id="ch1-397" href="../Text/part0013.xhtml#ch1-397-back">(1)</a>《晋阳秋》曰：“夷甫父乂，有简书，将免官。夷甫年十七，见所继从舅羊祜申陈事状，辞甚俊伟。祜不然之，夷甫拂衣而起。祜顾谓宾客曰：‘此人必将以盛名处当世大位，然败俗伤化者，必此人也！’”《汉晋春秋》曰：“初，羊祜以军法欲斩王戎，夷甫又忿祜言其必败，不相贵重。天下为之语曰‘二王当朝’，世人莫敢称羊公之有德。”<img alt="" src="../Images/image00463.jpeg" style="height:0.1em"/></p>
<p>6　潘阳仲见王敦小时，谓曰：“君蜂目已露，但豺声未振耳。必能食人，亦当为人所食。”<a id="ch1-398-back" href="../Text/part0013.xhtml#ch1-398"><sup>(1)</sup></a></p>
<p class="fnote"><a id="ch1-398" href="../Text/part0013.xhtml#ch1-398-back">(1)</a>《晋阳秋》曰：“潘滔字阳仲，荥阳人，太常尼从子也。有文学才识。永嘉末，为河南尹，遇害。”《汉晋春秋》曰：“初，王夷甫言东海王越，转王敦为扬州。潘滔初为太傅长史，言于太傅曰：‘王处仲蜂目已露，豺声未发，今树之江外，肆其豪强之心，是贼之也。’”《晋阳秋》曰：“敦为太子舍人，与滔同僚，故有此言。”习、孙二说，便小迁异。《春秋传》曰：“楚令尹子上谓世子商臣‘蜂目而豺声，忍人也’。”<img alt="" src="../Images/image00463.jpeg" style="height:0.1em"/></p>
<p>7　石勒不知书，<a id="ch1-399-back" href="../Text/part0013.xhtml#ch1-399"><sup>(1)</sup></a>使人读《汉书》。闻郦食其劝立六国后，刻印将授之，大惊曰：“此法当失，云何得遂有天下？”至留侯谏，乃曰：“赖有此耳！”<a id="ch2-399-back" href="../Text/part0013.xhtml#ch2-399"><sup>(2)</sup></a></p>
<p class="fnote"><a id="ch1-399" href="../Text/part0013.xhtml#ch1-399-back">(1)</a>《石勒传》曰：“勒字世龙，上党武乡人，匈奴之苗裔也。雄<a id="ch8-back" href="../Text/part0013.xhtml#ch8"><sup>[8]</sup></a>勇好骑射。晋元康中，流宕山东，与平原茌平人师欢家庸，耳恒闻鼓角鞞铎之音，勒私异之。初，勒乡里原上地中生石，日长，类铁骑之象。国中生人参，葩叶甚盛。于时父老相者皆云：‘此胡体貌奇异，有不可知。’劝邑人厚遇之，人多哂而不信。永嘉初，豪杰<a id="ch9-back" href="../Text/part0013.xhtml#ch9"><sup>[9]</sup></a>并起，与胡王阳等十八骑诣汲桑，为左前督。桑败，共推勒为主。攻下州县，都于襄国。后僭正号，死，谥明皇帝。”</p>
<p class="fnote"><a id="ch2-399" href="../Text/part0013.xhtml#ch2-399-back">(2)</a>邓粲《晋纪》曰：“勒手不能<a id="ch10-back" href="../Text/part0013.xhtml#ch10"><sup>[10]</sup></a>书，目不识字，每于军中令人诵读，听之，皆解其意。”《汉书》曰：“项羽急围汉王于荥阳，汉王与郦食其谋挠楚权。食其劝立六国后，王令趣刻印。张良入谏，以为不可。辍食吐哺骂郦生曰：‘竖儒几败乃公事！’趣令销印。”<img alt="" src="../Images/image00463.jpeg" style="height:0.1em"/></p>
<p>8　卫玠年五岁，神衿可爱。祖太保曰：“此儿有异，顾吾老，不见其大耳！”<a id="ch1-400-back" href="../Text/part0013.xhtml#ch1-400"><sup>(1)</sup></a></p>
<p class="fnote"><a id="ch1-400" href="../Text/part0013.xhtml#ch1-400-back">(1)</a>《晋诸公赞》曰：“瓘字伯玉，河东安邑人。少以明识清允称，傅嘏极贵重之，谓之宁武子。仕至太保，为楚王玮所害。”《玠别传》曰：“玠有虚令之秀，清胜之气，在群伍之中，有异人之望。祖太保见玠五岁，曰：‘此儿神爽聪令，与众大异，恐吾年老，不及见尔。’”<img alt="" src="../Images/image00463.jpeg" style="height:0.1em"/></p>
<p>9　刘越石云：“华彦夏识能不足，强果有余。”<a id="ch1-401-back" href="../Text/part0013.xhtml#ch1-401"><sup>(1)</sup></a></p>
<p class="fnote"><a id="ch1-401" href="../Text/part0013.xhtml#ch1-401-back">(1)</a>虞预《晋书》曰：“华轶字彦夏，平原人，魏太尉歆曾孙也。累迁江州刺史。倾心下士，甚得士欢心。以不从元皇命见诛。”《汉晋春秋》曰：“刘琨知轶必败，谓其自取之也。”<img alt="" src="../Images/image00463.jpeg" style="height:0.1em"/></p>
<p>10　张季鹰辟齐王东曹掾，在洛，见秋风起，因思吴中菰菜羹、鲈鱼脍，曰：“人生贵得适意尔，何能羁宦数千里以要名爵！”遂命驾便归。俄而齐王败，时人皆谓为见机。<a id="ch1-402-back" href="../Text/part0013.xhtml#ch1-402"><sup>(1)</sup></a></p>
<p class="fnote"><a id="ch1-402" href="../Text/part0013.xhtml#ch1-402-back">(1)</a>《文士传》曰：“张翰字季鹰。父俨，吴大鸿胪。翰有清才美望，博学善属文，造次立成，辞义清新。大司马齐王冏辟为东曹掾。翰谓同郡顾荣曰：‘天下纷纷未已，夫有四海之名者，求退良难。吾本山林间人，无望于时久矣。子善以明防前，以智虑后。’荣捉其手，怆然曰：‘吾亦与子采南山蕨，饮三江水尔！’翰以疾归，府<a id="ch11-back" href="../Text/part0013.xhtml#ch11"><sup>[11]</sup></a>以辄去除吏名。性至孝，遭母艰，哀毁过礼。自以年宿，不营当世，以疾终于家。”<img alt="" src="../Images/image00463.jpeg" style="height:0.1em"/></p>
<p>11　诸葛道明初过江左，自名道明，名亚王、庾之下。<a id="ch1-403-back" href="../Text/part0013.xhtml#ch1-403"><sup>(1)</sup></a>先为临沂令，丞相谓曰：“明府当为黑头公。”<a id="ch2-403-back" href="../Text/part0013.xhtml#ch2-403"><sup>(2)</sup></a></p>
<p class="fnote"><a id="ch1-403" href="../Text/part0013.xhtml#ch1-403-back">(1)</a>《中兴书》曰：“恢避难过江，与颍川荀道明、陈留蔡道明俱有名誉，号曰‘中兴三明’。时人为之语曰：‘京都三明各有名，蔡氏儒雅荀、葛清。’”</p>
<p class="fnote"><a id="ch2-403" href="../Text/part0013.xhtml#ch2-403-back">(2)</a>《语林》曰：“丞相拜司空，诸葛道明在公坐，指冠冕曰：‘君当复着此。’”<img alt="" src="../Images/image00463.jpeg" style="height:0.1em"/></p>
<p>12　王平子素不知眉子，曰：“志大其<a id="ch12-back" href="../Text/part0013.xhtml#ch12"><sup>[12]</sup></a>量，终当死坞壁间。”<a id="ch1-404-back" href="../Text/part0013.xhtml#ch1-404"><sup>(1)</sup></a></p>
<p class="fnote"><a id="ch1-404" href="../Text/part0013.xhtml#ch1-404-back">(1)</a>《晋诸公赞》曰：“王玄字眉子，夷甫子也。东海王越辟为掾，后行陈留太守，大行威罚，为坞人所害。”<img alt="" src="../Images/image00463.jpeg" style="height:0.1em"/></p>
<p>13　王大将军始下，杨朗苦谏不从，遂为王致力，乘中鸣云露车径前，曰：“听下官鼓音，一进而捷。”王先把其手曰：“事克，当相用为荆州。”既而忘之，以为南郡。<a id="ch1-405-back" href="../Text/part0013.xhtml#ch1-405"><sup>(1)</sup></a>王败后，明帝收朗，欲杀之。帝寻崩，得免。后兼三公，署数十人为官属。此诸人当时并无名，后皆被知遇，于时称其知人。</p>
<p class="fnote"><a id="ch1-405" href="../Text/part0013.xhtml#ch1-405-back">(1)</a>《晋百官名》曰：“朗字世彦，弘农人。”《杨氏谱》曰：“朗祖嚣，典军校尉。父淮<a id="ch13-back" href="../Text/part0013.xhtml#ch13"><sup>[13]</sup></a>，冀州刺史。”王隐《晋书》曰：“朗有器识才量，善能当世。仕至雍州刺史。”<img alt="" src="../Images/image00463.jpeg" style="height:0.1em"/></p>
<p>14　周伯仁母冬至举酒赐三子曰：“吾本谓度江托足无所。尔家有相，尔等并罗列吾前，复何忧？”周嵩起，长跪而泣曰：“不如阿母言。伯仁为人志大而才短，名重而识闇，好乘人之弊，此非自全之道。嵩性狼抗，亦不容于世。唯阿奴碌碌，当在阿母目下耳！”<a id="ch1-406-back" href="../Text/part0013.xhtml#ch1-406"><sup>(1)</sup></a></p>
<p class="fnote"><a id="ch1-406" href="../Text/part0013.xhtml#ch1-406-back">(1)</a>邓粲《晋纪》曰：“阿奴，嵩之弟周谟也。”三周并已见。<img alt="" src="../Images/image00463.jpeg" style="height:0.1em"/></p>
<p>15　王大将军既亡，王应欲投世儒，世儒为江州。王含欲投王舒，舒为荆州。含语应曰：“大将军平素与江州云何，而汝欲归之？”应曰：“此乃所以宜往也。<a id="ch1-407-back" href="../Text/part0013.xhtml#ch1-407"><sup>(1)</sup></a>江州当人强盛时，能抗同异，此非常人所行。及睹衰危，必兴愍<a id="ch14-back" href="../Text/part0013.xhtml#ch14"><sup>[14]</sup></a>恻。<a id="ch2-407-back" href="../Text/part0013.xhtml#ch2-407"><sup>(2)</sup></a>荆州守文，岂能作意表行事？”含不从，遂共投舒，舒果沈含父子于江。<a id="ch3-407-back" href="../Text/part0013.xhtml#ch3-407"><sup>(3)</sup></a>彬闻应当来，密具船以待之，竟不得来，深以为恨。<a id="ch4-407-back" href="../Text/part0013.xhtml#ch4-407"><sup>(4)</sup></a></p>
<p class="fnote"><a id="ch1-407" href="../Text/part0013.xhtml#ch1-407-back">(1)</a>《晋阳秋》曰：“应字安期，含子也。敦无子，养为嗣，以为武卫将军，用为副贰，伏诛。”</p>
<p class="fnote"><a id="ch2-407" href="../Text/part0013.xhtml#ch2-407-back">(2)</a>《王彬别传》曰：“彬字世儒，琅邪人。祖览，父正，并有名德。彬爽气出侪类，有雅正之韵。与元帝姨兄弟，佐佑皇业，累迁侍中。从兄敦下石头，害周伯仁。彬与顗素善，往哭其尸，甚恸。既而见敦，敦怪其有惨容而问之，答曰：‘向哭周伯仁，情不能已。’敦曰：‘伯仁自致刑戮，汝复何为者哉？’彬曰：‘伯仁清誉之士，有何罪？’因数敦曰：‘抗旌犯上，杀戮忠良。’音辞慷慨，与泪俱下。敦怒甚。丞相在坐，代为之解，命彬曰：‘拜谢。’彬曰：‘有足疾，比来见天子尚不能拜，何跪之有？’敦曰：‘脚疾何如颈疾？’以亲故不害之。累迁江州刺史、左仆射，赠卫将军。”</p>
<p class="fnote"><a id="ch3-407" href="../Text/part0013.xhtml#ch3-407-back">(3)</a>《传》<a id="ch15-back" href="../Text/part0013.xhtml#ch15"><sup>[15]</sup></a>曰：“舒字处明，琅邪人。祖览，知名。父会，御史。舒器业简素，有文武干。中宗用为北中郎将、荆州刺史、尚书仆射，出为会稽太守。以<a id="ch16-back" href="../Text/part0013.xhtml#ch16"><sup>[16]</sup></a>父名会，累表自陈。讨苏峻有功，封彭泽侯，赠车骑大将军。”</p>
<p class="fnote"><a id="ch4-407" href="../Text/part0013.xhtml#ch4-407-back">(4)</a>含之投舒，舒遣军逆之，含父子赴水死。昔郦寄卖友见讥，况贩兄弟以求安，舒非人矣！<img alt="" src="../Images/image00463.jpeg" style="height:0.1em"/></p>
<p>16　武昌孟嘉作庾太尉州从事，已知名。褚太傅有知人鉴，罢豫章，还过武昌，问庾曰：“闻孟从事佳，今在此不？”庾云：“卿自求之。”褚眄睐良久，指嘉曰：“此君小异，得无是乎？”庾大笑曰：“然。”于时既叹褚之默识，又欣嘉之见赏。<a id="ch1-408-back" href="../Text/part0013.xhtml#ch1-408"><sup>(1)</sup></a></p>
<p class="fnote"><a id="ch1-408" href="../Text/part0013.xhtml#ch1-408-back">(1)</a>《嘉别传》曰：“嘉字万年，江夏鄳人。曾祖父宗，吴司空。祖父揖，晋庐陵太守。宗葬武昌阳新县，子孙<a id="ch17-back" href="../Text/part0013.xhtml#ch17"><sup>[17]</sup></a>家焉。嘉少以清操知名。太尉庾亮领江州，辟嘉部庐陵从事。下都还，亮引问风俗得失，对曰：‘待还，当问从事吏。’亮举麈尾掩口而笑，语弟翼曰：‘孟嘉故是盛德人。’转劝学从事。太傅褚裒有器识，亮正旦大会，裒问亮：‘闻江州有孟嘉，何在？’亮曰：‘在坐，卿但自觅。’裒历观久之，指嘉曰：‘将无是乎？’亮欣然而笑，喜裒得嘉，奇嘉为裒所得，乃益器之。后为征西桓温参军，九月九日温游龙山，参寮毕集，时佐史并着戎服，风吹嘉帽堕落，温戒左右勿言，以观其举止。嘉初不觉，良久如厕，命取还之。令孙盛作文嘲之，成，着嘉坐。嘉还，即答，四坐嗟叹。嘉喜<a id="ch18-back" href="../Text/part0013.xhtml#ch18"><sup>[18]</sup></a>酣畅，愈多不乱。温问：‘酒有何好，而卿嗜之？’嘉曰：‘明公未得酒中趣尔。’又问：‘听伎，丝不如竹，竹不如肉，何也？’答曰：‘渐近自然。’转从事中郎，迁长史。年五十三而卒。”<img alt="" src="../Images/image00463.jpeg" style="height:0.1em"/></p>
<p>17　戴安道年十余岁，在瓦官寺画。王<a id="ch19-back" href="../Text/part0013.xhtml#ch19"><sup>[19]</sup></a>长史见之，曰：“此童非徒能画，<a id="ch1-409-back" href="../Text/part0013.xhtml#ch1-409"><sup>(1)</sup></a>亦终当致名。恨吾老，不见其盛时耳！”</p>
<p class="fnote"><a id="ch1-409" href="../Text/part0013.xhtml#ch1-409-back">(1)</a>《续晋阳秋》曰：“逵善图画，穷巧丹青也。”<img alt="" src="../Images/image00463.jpeg" style="height:0.1em"/></p>
<p>18　王仲祖、谢仁祖、刘真长俱至丹阳墓所省殷扬州，殊<a id="ch20-back" href="../Text/part0013.xhtml#ch20"><sup>[20]</sup></a>有确然之志。<a id="ch1-410-back" href="../Text/part0013.xhtml#ch1-410"><sup>(1)</sup></a>既反，王、谢相谓曰：“渊源不起，当如苍生何？”深为忧叹。刘曰：“卿诸人真忧渊源不起邪？”</p>
<p class="fnote"><a id="ch1-410" href="../Text/part0013.xhtml#ch1-410-back">(1)</a>《中兴书》曰：“浩栖迟积年，累聘不至。”<img alt="" src="../Images/image00463.jpeg" style="height:0.1em"/></p>
<p>19　小庾临终，自表以子园客为代。<a id="ch1-411-back" href="../Text/part0013.xhtml#ch1-411"><sup>(1)</sup></a>朝廷虑其不从命，未知所遣，乃共议用桓温。刘尹曰：“使伊去，必能克定西楚，然恐不可复制。”<a id="ch2-411-back" href="../Text/part0013.xhtml#ch2-411"><sup>(2)</sup></a></p>
<p class="fnote"><a id="ch1-411" href="../Text/part0013.xhtml#ch1-411-back">(1)</a>园客，爰之小字也。《庾氏谱》曰：“爰之字仲真，翼第二子。”《中兴书》曰：“爰之有父翼风，桓温徙于豫章。年三十六而卒。”</p>
<p class="fnote"><a id="ch2-411" href="../Text/part0013.xhtml#ch2-411-back">(2)</a>《陶侃别传》曰：“庾翼薨，表其子爰之代为荆州。何充曰：‘陶公重勋也，临终高让。丞相未薨，敬豫为四品将军，于今不改。亲则道恩，优游散骑，未有超卓若此之授。’乃以徐州刺史桓温为安西将军、荆州刺史。”宋明帝《文章志》曰：“翼表其子代任，朝廷畏惮之，议者欲以授桓温。时简文辅政，然之。刘惔曰：‘温去，必能定西楚，然恐不能复制。愿大王自镇上流，惔请为从军司马。’简文不许。温后果如惔所算也。”<img alt="" src="../Images/image00463.jpeg" style="height:0.1em"/></p>
<p>20　桓公将伐蜀，在事诸贤咸以李势在蜀既久，承藉累叶，且形据上流，三峡未易可克。唯刘尹云：“伊必能克蜀。观其蒲博，不必得则不为。”<a id="ch1-412-back" href="../Text/part0013.xhtml#ch1-412"><sup>(1)</sup></a></p>
<p class="fnote"><a id="ch1-412" href="../Text/part0013.xhtml#ch1-412-back">(1)</a>《华阳国志》曰：“李势字子仁，洛阳临渭人。本巴西宕渠賨人也。其先李特，因晋乱据蜀。特子雄，称号成都。势祖骧，特弟也。骧生寿，寿篡位自立，势即寿子也。晋安西将军伐蜀，势归降，迁之扬州。自起至亡，六世，三十七年。”《温别传》曰：“初，朝廷以蜀处险远，而温众寡少，县军深入，甚以忧惧。而温直指成都，李势面缚。”《语林》曰：“刘尹见桓公每嬉戏必取胜，谓曰：‘卿乃尔好利，何不焦头？’及伐蜀，故有此言。”<img alt="" src="../Images/image00463.jpeg" style="height:0.1em"/></p>
<p>21　谢公在东山畜妓，简文曰：“安石必出。既与人同乐，亦不得不与人同忧。”<a id="ch1-413-back" href="../Text/part0013.xhtml#ch1-413"><sup>(1)</sup></a></p>
<p class="fnote"><a id="ch1-413" href="../Text/part0013.xhtml#ch1-413-back">(1)</a>宋明帝《文章志》曰：“安纵心事外，疏略常节，每畜女妓，携持游肆也。”<img alt="" src="../Images/image00463.jpeg" style="height:0.1em"/></p>
<p>22　郗超与谢玄不善。苻坚将问晋鼎，既已狼噬梁、岐，又虎视淮阴矣。<a id="ch1-414-back" href="../Text/part0013.xhtml#ch1-414"><sup>(1)</sup></a>于时朝议遣玄北讨，人间颇有异同之论。唯超曰：“是必济事。吾昔尝与共在桓宣武府，见使才皆尽，虽履屐之间，亦得其任。以此推之，容必能立勋。”元功既举，时人咸叹超之先觉，又重其不以爱憎匿善。<a id="ch2-414-back" href="../Text/part0013.xhtml#ch2-414"><sup>(2)</sup></a></p>
<p class="fnote"><a id="ch1-414" href="../Text/part0013.xhtml#ch1-414-back">(1)</a>车频《秦书》曰：“苻坚字永固，武都氐人也。本姓蒲，祖父洪，诈称谶文，改曰苻。言已当王，应苻命也。坚初生，有赤光流其室，及诞，背赤色隐起若篆文。幼有美度，石虎司隶徐正名知人，坚六岁时，尝戏于路，正见而异焉，问曰：‘苻郎，此官街，小儿行戏，不畏缚邪？’坚曰：‘吏缚有罪，不缚小儿。’正谓左右曰：‘此儿有王霸相。’石氏乱，伯父健及父雄西入关，健梦天神使者朱衣冠，拜肩头为龙骧将军。肩头，坚小字也。健即拜为龙骧，以应神命。后健僭帝号，死，子生立，凶暴，群臣杀之而立坚。坚立十五年，遣长乐公丕攻没襄阳。十九年，大兴师伐晋，众号百万，水陆俱进，次于项城。自项城至长安，连旗千里，首尾不绝。乃遣告晋曰：‘已为晋君于长安城中建广夏之室，今故大举渡江相迎，克日入宅也。’”</p>
<p class="fnote"><a id="ch2-414" href="../Text/part0013.xhtml#ch2-414-back">(2)</a>《中兴书》曰：“于时氐贼强盛，朝议求文武良将可镇靖北方者。卫大将军安曰：‘唯兄子玄可任此事。’中书郎郗超闻而叹曰：‘安违众举亲，明也。玄必不负其举。’”<img alt="" src="../Images/image00463.jpeg" style="height:0.1em"/></p>
<p>23　韩康伯与谢玄亦无深好，玄北征后，巷议疑其不振。康伯曰：“此人好名，必能战。”<a id="ch1-415-back" href="../Text/part0013.xhtml#ch1-415"><sup>(1)</sup></a>玄闻之甚忿，常于众中厉色曰：“丈夫提千兵入死地，以事君亲故发，不得复云为名。”</p>
<p class="fnote"><a id="ch1-415" href="../Text/part0013.xhtml#ch1-415-back">(1)</a>《续晋阳秋》曰：“玄识局贞正，有经国之才略。”<img alt="" src="../Images/image00463.jpeg" style="height:0.1em"/></p>
<p>24　褚期生少时，谢公甚知之，恒云：“褚期生若不佳者，仆不复相士。”<a id="ch1-416-back" href="../Text/part0013.xhtml#ch1-416"><sup>(1)</sup></a></p>
<p class="fnote"><a id="ch1-416" href="../Text/part0013.xhtml#ch1-416-back">(1)</a>期生，褚爽小字也。《续晋阳秋》曰：“爽字茂弘，河南人，太傅裒之孙，秘书监韶之子。太傅谢安见其少时，叹曰：‘若期生不佳，我不复论士。’及长，果俊迈有风气，好老、庄之言，当世荣誉，弗之屑也，唯与殷仲堪善。累迁中书郎、义兴太守。女为恭帝皇后。”<img alt="" src="../Images/image00463.jpeg" style="height:0.1em"/></p>
<p>25　郗超与傅瑗周旋，瑗见其二子，并总发。超观之良久，谓瑗曰：“小者才名皆胜，然保卿家，终当在兄。”即傅亮兄弟也。<a id="ch1-417-back" href="../Text/part0013.xhtml#ch1-417"><sup>(1)</sup></a></p>
<p class="fnote"><a id="ch1-417" href="../Text/part0013.xhtml#ch1-417-back">(1)</a>《傅氏谱》曰：“瑗字叔玉，北地灵州人，历护军长史、安城太守。”《宋书》曰：“迪字长猷，瑗长子也。位至五兵尚书，赠太常。”丘渊之《文章录》曰：“亮字季友，迪弟也，历尚书令，仕<a id="ch21-back" href="../Text/part0013.xhtml#ch21"><sup>[21]</sup></a>光禄大夫。元嘉三年以罪伏诛。”<img alt="" src="../Images/image00463.jpeg" style="height:0.1em"/></p>
<p>26　王恭随父在会稽，王大自都来拜墓，<a id="ch1-418-back" href="../Text/part0013.xhtml#ch1-418"><sup>(1)</sup></a>恭暂往墓下看之，二人素善，遂十余日方还。父问恭：“何故多日？”对曰：“与阿大语，蝉连不得归。”因语之曰：“恐阿大非尔之友。”终乖爱好，果如其言。<a id="ch2-418-back" href="../Text/part0013.xhtml#ch2-418"><sup>(2)</sup></a></p>
<p class="fnote"><a id="ch1-418" href="../Text/part0013.xhtml#ch1-418-back">(1)</a>恭父蕴、王忱，并已见。</p>
<p class="fnote"><a id="ch2-418" href="../Text/part0013.xhtml#ch2-418-back">(2)</a>忱与恭为王绪所间，终成怨隙。别见。<img alt="" src="../Images/image00463.jpeg" style="height:0.1em"/></p>
<p>27　车胤父作南平郡功曹，太守王胡之避司马无忌之难，置郡于酆<a id="ch22-back" href="../Text/part0013.xhtml#ch22"><sup>[22]</sup></a>阴。是时胤十余岁，胡之每出，尝于篱中见而异焉。谓胤父曰：“此儿当致高名。”后游集，恒命之。胤长，又为桓宣武所知。清通于多士之世，官至选曹尚书。<a id="ch1-419-back" href="../Text/part0013.xhtml#ch1-419"><sup>(1)</sup></a></p>
<p class="fnote"><a id="ch1-419" href="../Text/part0013.xhtml#ch1-419-back">(1)</a>《续晋阳秋》曰：“胤字武子，南平人。父育，为郡主簿。太守王胡之有知人识裁，见，谓其父曰：‘此儿当成卿门户，宜资令学问。’胤就业恭勤，博览不倦。家贫，不常得油，夏月则练<a id="ch23-back" href="../Text/part0013.xhtml#ch23"><sup>[23]</sup></a>囊盛数十萤火以继日焉。及长，风姿美劭，机悟敏率。桓温在荆州，取为从事，一岁至治中。胤既博学多闻，又善于激赏，当时每有盛坐，胤必同之，皆云‘无车公不乐’。太傅谢公游集之日，开筵以待之。累迁丹阳尹、护军将军、吏部尚书。”<img alt="" src="../Images/image00463.jpeg" style="height:0.1em"/></p>
<p>28　王忱死，西镇未定，朝贵人人有望。时殷仲堪在门下，虽居机要，资名轻小，人情未以方岳相许。晋孝武欲拔亲近腹心，遂以殷为荆州。事定，诏未出。王珣问殷曰：“陕西何故未有处分？”殷曰：“已有人。”王历问公卿，咸云非。王自计才地，必应在己，复问：“非我邪？”殷曰：“亦似非。”其夜诏出用殷。王语所亲曰：“岂有黄门郎而受如此任？仲堪此举乃是国之亡征。”<a id="ch1-420-back" href="../Text/part0013.xhtml#ch1-420"><sup>(1)</sup></a></p>
<p class="fnote"><a id="ch1-420" href="../Text/part0013.xhtml#ch1-420-back">(1)</a>《晋安帝纪》曰：“孝武深为晏驾后计，擢仲堪代王忱为荆州。仲堪虽有美誉，议者未以方岳相许也。既受腹心之任，居上流之重，议者谓其殆矣。终为桓玄所败。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0013.xhtml#ch1-back">[1]</a>&#160;有：绍兴本、沈校本无。</p>
<p class="fnote"><a id="ch2" href="../Text/part0013.xhtml#ch2-back">[2]</a>&#160;之：绍兴本作“以”。</p>
<p class="fnote"><a id="ch3" href="../Text/part0013.xhtml#ch3-back">[3]</a>&#160;矣：绍兴本无。</p>
<p class="fnote"><a id="ch4" href="../Text/part0013.xhtml#ch4-back">[4]</a>&#160;遂南渡适长沙：绍兴本作“累迁尚书令赠太常”。</p>
<p class="fnote"><a id="ch5" href="../Text/part0013.xhtml#ch5-back">[5]</a>&#160;交：绍兴本无。</p>
<p class="fnote"><a id="ch6" href="../Text/part0013.xhtml#ch6-back">[6]</a>&#160;交：沈校本无。</p>
<p class="fnote"><a id="ch7" href="../Text/part0013.xhtml#ch7-back">[7]</a>&#160;明：绍兴本作“名”。</p>
<p class="fnote"><a id="ch8" href="../Text/part0013.xhtml#ch8-back">[8]</a>&#160;雄：绍兴本、沈校本作“椎”。</p>
<p class="fnote"><a id="ch9" href="../Text/part0013.xhtml#ch9-back">[9]</a>&#160;杰：绍兴本、沈校本作“桀”。</p>
<p class="fnote"><a id="ch10" href="../Text/part0013.xhtml#ch10-back">[10]</a>&#160;手不能：绍兴本、沈校本作“不知”。</p>
<p class="fnote"><a id="ch11" href="../Text/part0013.xhtml#ch11-back">[11]</a>&#160;府：沈校本作“荣”。</p>
<p class="fnote"><a id="ch12" href="../Text/part0013.xhtml#ch12-back">[12]</a>&#160;其：绍兴本、沈校本作“无”。</p>
<p class="fnote"><a id="ch13" href="../Text/part0013.xhtml#ch13-back">[13]</a>&#160;淮：绍兴本、沈校本无。字当作“凖”，见《品藻》7。</p>
<p class="fnote"><a id="ch14" href="../Text/part0013.xhtml#ch14-back">[14]</a>&#160;愍：绍兴本、沈校本作“慜”。</p>
<p class="fnote"><a id="ch15" href="../Text/part0013.xhtml#ch15-back">[15]</a>&#160;绍兴本“传”上有“王舒”。</p>
<p class="fnote"><a id="ch16" href="../Text/part0013.xhtml#ch16-back">[16]</a>&#160;以：绍兴本、沈校本无。</p>
<p class="fnote"><a id="ch17" href="../Text/part0013.xhtml#ch17-back">[17]</a>&#160;孙：沈校本作“因”。</p>
<p class="fnote"><a id="ch18" href="../Text/part0013.xhtml#ch18-back">[18]</a>&#160;喜：绍兴本作“善”。</p>
<p class="fnote"><a id="ch19" href="../Text/part0013.xhtml#ch19-back">[19]</a>&#160;王：绍兴本无。</p>
<p class="fnote"><a id="ch20" href="../Text/part0013.xhtml#ch20-back">[20]</a>&#160;殊：绍兴本、沈校本作“绝”。</p>
<p class="fnote"><a id="ch21" href="../Text/part0013.xhtml#ch21-back">[21]</a>&#160;仕：绍兴本、沈校本作“左”。</p>
<p class="fnote"><a id="ch22" href="../Text/part0013.xhtml#ch22-back">[22]</a>&#160;酆：绍兴本作“沣”。</p>
<p class="fnote"><a id="ch23" href="../Text/part0013.xhtml#ch23-back">[23]</a>&#160;练：沈校本作“綀”。</p>
</body>
</html>