<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>谗险第三十二</title>
</head>
<body>
<div style="page-break-after:always"></div>
<h1 class="kindle-cn-heading-2">谗险第三十二</h1>
<p>1　王平子形甚散朗，内实劲侠。【【1||邓粲《晋纪》云：“刘琨尝谓澄曰：‘卿形虽散朗，而内<a id="ch1-back" href="../Text/part0042.xhtml#ch1"><sup>[1]</sup></a>劲狭，以此处世，难得其死！’澄默然无以答。后果为王敦所害。刘琨闻之曰：‘自取死耳！’”<img alt="" src="../Images/image00463.jpeg" style="height:0.1em"/>】】</p>

<p>2　袁悦有口才，能短长说，亦有精理。始作谢玄参军，颇被礼遇。后丁艰，服除还都，唯赍《战国策》而已。语人曰：“少年时读《论语》、《老子》，又看《庄》、《易》，此皆是病痛事，当何所益邪？天下要物，正有《战国策》。”既下，说司马孝文王，大见亲待，几乱机轴。俄而见诛。【【2||《袁氏谱》曰：“悦字元礼，陈郡阳夏人。父朗，给事中。仕至骠骑咨议。太元中，悦有宠于会稽王，每劝专览朝权，王颇纳其言。王恭闻其说，言于孝武。乃托以它罪，杀悦于市中。既而朋党同异之声播于朝野矣。”<img alt="" src="../Images/image00463.jpeg" style="height:0.1em"/>】】</p>

<p>3　孝武甚亲敬<a id="ch2-back" href="../Text/part0042.xhtml#ch2"><sup>[2]</sup></a>王国宝、王雅。【【3||《雅别传》曰：“雅字茂建，东海上<a id="ch6-back" href="../Text/part0042.xhtml#ch6"><sup>[6]</sup></a>人，少知名。”《晋安帝纪》曰：“雅之为侍中，孝武甚信而重之。王珣、王恭特以地望见礼，至于亲幸，莫及雅者。上每置酒燕集，或召雅未至，上不先举觞。时议谓珣、恭宜傅东宫，而雅以宠幸，超授太傅、尚书左仆射。”<img alt="" src="../Images/image00463.jpeg" style="height:0.1em"/>】】雅荐王珣于帝，帝欲见之。尝夜与国宝、雅<a id="ch3-back" href="../Text/part0042.xhtml#ch3"><sup>[3]</sup></a>相对，帝微有酒色，令唤珣。垂至，已闻卒传声，国宝自知才出珣下，恐倾夺要<a id="ch4-back" href="../Text/part0042.xhtml#ch4"><sup>[4]</sup></a>宠，因曰：“王珣当今名流，陛下不宜有酒色见之，自可别诏<a id="ch5-back" href="../Text/part0042.xhtml#ch5"><sup>[5]</sup></a>也。”帝然其言，心以为忠，遂不见珣。</p>

<p>4　王绪数谗殷荆州于王国宝，殷甚患之，求术于王东亭。曰：“卿但数诣王绪，往辄屏人，因论它事，如此，则二王之好离矣。”殷从之。国宝见王绪，问曰：“比与仲堪屏人何所道？”绪云：“故是常往来，无它所论。”国宝谓绪于己有隐，果情好日疏，谗言以息。【【4||按，国宝得宠于会稽王，由绪获进，同恶相求，有如市贾，终至诛夷，曾不携贰。岂有仲堪微闲而成离隙？】】</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0042.xhtml#ch1-back">[1]</a>&#160;绍兴本“内”下有“实”。</p>
<p class="fnote"><a id="ch2" href="../Text/part0042.xhtml#ch2-back">[2]</a>&#160;敬：绍兴本、沈校本作“数”。</p>
<p class="fnote"><a id="ch3" href="../Text/part0042.xhtml#ch3-back">[3]</a>&#160;绍兴本“雅”上有“及”。</p>
<p class="fnote"><a id="ch4" href="../Text/part0042.xhtml#ch4-back">[4]</a>&#160;要：绍兴本作“其”。</p>
<p class="fnote"><a id="ch5" href="../Text/part0042.xhtml#ch5-back">[5]</a>&#160;绍兴本“诏”下有“召”。</p>
<p class="fnote"><a id="ch6" href="../Text/part0042.xhtml#ch6-back">[6]</a>&#160;上：绍兴本作“沂”，李慈铭曰：“案《晋书·王雅传》：‘东海郯人，魏卫将军肃之曾孙。’”</p>
</body>
</html>
