<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>汰侈第三十</title>
</head>
<body>
<div style="page-break-after:always"></div>
<h1 class="kindle-cn-heading-2">汰侈第三十</h1>
<p>1　石崇每要客燕集，常令美人行酒。客饮酒不尽者，使黄门交斩美人。王丞相与大将军尝共诣崇。丞相素不能饮，辄自勉强，至于沈醉。每至大将军，固不饮以观其变。已斩三人，颜色如故，尚不肯饮。丞相让之，大将军曰：“自杀伊家人，何预卿事！”【【1||王隐《晋书》曰：“石崇为荆州刺史，劫夺杀人，以致巨富。”《王丞相德音记》曰：“丞相素为诸父所重，王君夫问王敦：‘闻君从弟佳人，又解音律，欲一作妓，可与共来。’遂往。吹笛人有小忘，君夫闻，使黄门阶下打杀之，颜色不变。丞相还，曰：‘恐此君处世，当有如此事。’”两说不同，故详录。<img alt="" src="../Images/image00463.jpeg" style="height:0.1em"/>】】</p>

<p>2　石崇厕常有十余婢侍列，皆丽服藻饰。置甲煎粉、沈香汁之属，无不毕备。又与新衣着令出，客多羞不能如厕。王大将军往，脱故衣，着新衣，神色傲然。群婢相谓曰：“此客必能作贼。”【【2||《语林》曰：“刘实诣石崇，如厕，见有绛纱帐大床，茵蓐甚丽，两婢持锦香囊。实遽反走，即谓崇曰：‘向误入卿室内。’崇曰：‘是厕耳。’”<img alt="" src="../Images/image00463.jpeg" style="height:0.1em"/>】】</p>

<p>3　武帝尝降王武子家，武子供馔，并用瑠璃器。婢子百余人，皆绫罗绔<img class="kindle-cn-inline-character" alt="" src="../Images/image00493.jpeg"/>，以手擎饮食。烝<img class="kindle-cn-inline-character" alt="" src="../Images/image00494.jpeg"/>肥美，异于常味。帝怪而问之，答曰：“以人乳饮<img class="kindle-cn-inline-character" alt="" src="../Images/image00494.jpeg"/>。”帝甚不平，食未毕，便去。王、石所未知作。【【3||<img class="kindle-cn-inline-character" alt="" src="../Images/image00495.jpeg"/>，一作“襬”。<img alt="" src="../Images/image00463.jpeg" style="height:0.1em"/>】】</p>

<p>4　王君夫以<img class="kindle-cn-inline-character" alt="" src="../Images/image00496.jpeg"/>糒澳釜，石季伦用蜡烛作炊。君夫作紫丝布步障碧绫裹四十里，石崇作锦步障五十里以敌之。石以椒为泥，王以赤石脂泥壁。【【4||《晋诸公赞》曰：“王恺字君夫，东海人，王肃子也。虽无检行，而少以才力见名，有在公之称。既自以外戚，晋氏政宽，又性至豪。旧制，鸩不得过江，为其羽栎酒中，必杀人。恺为翊军时，得鸩于石崇而养之，其大如鹅，喙长尺余，纯食蛇虺。司隶奏按恺、崇，诏悉原之，即烧于都街。恺肆其意色，无所忌惮。为后军将军。卒谥曰丑。”<img alt="" src="../Images/image00463.jpeg" style="height:0.1em"/>】】</p>

<p>5　石崇为客作豆粥，咄嗟便办。恒冬天得韭蓱<img class="kindle-cn-inline-character" alt="" src="../Images/image00497.jpeg"/>。又牛形状气力不胜王恺牛，而与恺出游，极晚发，争入洛城，崇牛数十步后迅若飞禽，恺牛绝走不能及。每以此三事为搤腕。乃密货崇帐下都督及御车人，问所以。都督曰：“豆至难煮，唯豫作熟末，客至，作白粥以投之。韭蓱<img class="kindle-cn-inline-character" alt="" src="../Images/image00497.jpeg"/>是捣韭根，杂以麦苗尔。”复问驭人牛所以驶。驭人云：“牛本不迟，由将车人不及，制之尔。急时听偏辕，则驶矣。”恺悉从之，遂争长。石崇后闻，皆杀告者。【【5||《晋诸公赞》曰：“崇性好侠，与王恺竞相夸衒也。”<img alt="" src="../Images/image00463.jpeg" style="height:0.1em"/>】】</p>

<p>6　王君夫有牛名八百里驳，常莹其蹄角。王武子语君夫：“我射不如卿，今指赌卿牛，以千万对之。”君夫既恃手快，且谓骏物无有杀理，便相然可。令武子先射。武子一起便破的，却据胡床，叱左右：“速探牛心来！”须臾，炙至，一脔便去。【【6||《相牛经》曰：“《牛经》<a id="ch1-back" href="../Text/part0040.xhtml#ch1"><sup>[1]</sup></a>出宁戚，传百里奚。汉世河西薛公得其书，以相牛，千百不失。本以负重致远，未服辎軿，故文不传。至魏世，高堂生又传以与晋宣帝，其后王恺得其书焉。”臣按其相经云：“阴虹属颈，千里。”注曰：“阴虹者，双筋白<a id="ch2-back" href="../Text/part0040.xhtml#ch2"><sup>[2]</sup></a>尾骨属颈，宁戚所饭者也。”恺之牛，其<a id="ch3-back" href="../Text/part0040.xhtml#ch3"><sup>[3]</sup></a>亦有阴虹也。宁戚经曰：“棰头欲得高，百体欲得紧，大膁疏肋难龄<a id="ch4-back" href="../Text/part0040.xhtml#ch4"><sup>[4]</sup></a>齝<a id="ch5-back" href="../Text/part0040.xhtml#ch5"><sup>[5]</sup></a>，龙头突目好跳。又角欲得细，身欲促，形欲得如卷。”<img alt="" src="../Images/image00463.jpeg" style="height:0.1em"/>】】</p>

<p>7　王君夫尝责一人无服余衵，因直内着曲合重闺里，不听人将出。遂饥经日，迷不知何处去。后因缘相为，垂死，乃得出。<img alt="" src="../Images/image00463.jpeg" style="height:0.1em"/></p>
<p>8　石崇与王恺争豪，并穷绮丽以饰舆服。【【7||《续文章志》曰：“崇资产累巨万金，宅室舆马，僭拟王者。庖膳必穷水陆之珍。后房百数，皆曳纨绣，珥金翠，而丝竹之艺，尽一世之选。筑榭开沼，殚极人巧。与贵戚羊琇、王恺之徒竞相高以侈靡，而崇为居最之首，琇等每愧羡，以为不及也。”】】武帝，恺之甥也，每助恺。尝以一珊瑚树高二尺许赐恺，枝柯扶疏，世罕其比。恺以示崇。崇视讫，以铁如意击之，应手而碎。恺既惋惜，又以为疾己之宝，声色甚厉。崇曰：“不足恨，今还卿。”乃命左右悉取珊瑚树，有三尺四尺，条干绝世，光彩溢目者六七枚，如恺许比甚众。恺惘然自失。【【8||《南州异物志》曰：“珊瑚生大秦国，有洲在涨海中，距其国七八百里，名珊瑚树洲。底有盘石，水深二十余丈，珊瑚生于石上。初生白，软弱似菌。国人乘大船，载铁网，先没在水下，一年便生网目中，其色尚黄，枝柯交错，高三四尺，大者围尺余。三年色赤，便以铁钞发其根，系铁网于船，绞车举网，还裁凿，恣意所作。若过时不凿，便枯索虫蛊。其大者输之王府，细者卖之。”《广志》曰：“珊瑚大者，可为车轴。”<img alt="" src="../Images/image00463.jpeg" style="height:0.1em"/>】】</p>


<p>9　王武子被责，移第北邙<a id="ch6-back" href="../Text/part0040.xhtml#ch6"><sup>[6]</sup></a>下。【【9||《晋诸公赞》曰：“济与从兄恬<a id="ch7-back" href="../Text/part0040.xhtml#ch7"><sup>[7]</sup></a>不平，济为河南尹，未拜，行过王宫，吏不时下道，济于车前鞭之，有司奏免官。论者以济为不长者。寻转太仆，而王恬已见委任，济遂斥外。”】】于时人多地贵，济好马射，买地作埒，编钱匝地竟埒，时人号曰“金沟”。【【10||沟，一作埒。<a id="ch8-back" href="../Text/part0040.xhtml#ch8"><sup>[8]</sup></a><img alt="" src="../Images/image00463.jpeg" style="height:0.1em"/>】】</p>


<p>10　石崇每与王敦入学戏，见颜、原象【【11||《家语》曰：“颜回字子渊，鲁人。少孔子二十九岁而发白，三十二岁蚤死。”原宪已见。】】而叹曰：“若与同升孔堂，去人何必有间！”王曰：“不知余人云何？子贡去卿差近。”【【12||《史记》曰：“端木赐字子贡，卫人。尝相鲁，家累千金，终于齐。”】】石正色云：“士当令身名俱泰，何至以瓮牖语人！”【【13||原宪以瓮为户<a id="ch9-back" href="../Text/part0040.xhtml#ch9"><sup>[9]</sup></a>牖。<img alt="" src="../Images/image00463.jpeg" style="height:0.1em"/>】】</p>



<p>11　彭城王有快牛，至爱惜之。【【14||朱凤《晋书》曰：“彭城穆王权，字子舆，宣帝弟馗子。太始元年封。”<img alt="" src="../Images/image00463.jpeg" style="height:0.1em"/>】】王太尉与射，赌得之。彭城王曰：“君欲自乘则不论，若欲噉者，当以二十肥者代之。既不废噉，又存所爱。”王遂杀噉。</p>

<p>12　王右军少时，在周侯末坐，割牛心噉之。于此改观。【【15||俗以牛心为贵，故羲之先餐<a id="ch10-back" href="../Text/part0040.xhtml#ch10"><sup>[10]</sup></a>之。】】</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0040.xhtml#ch1-back">[1]</a>&#160;曰牛经：沈校本无。</p>
<p class="fnote"><a id="ch2" href="../Text/part0040.xhtml#ch2-back">[2]</a>&#160;白：沈校本作“自”。</p>
<p class="fnote"><a id="ch3" href="../Text/part0040.xhtml#ch3-back">[3]</a>&#160;其：绍兴本、沈校本无。</p>
<p class="fnote"><a id="ch4" href="../Text/part0040.xhtml#ch4-back">[4]</a>&#160;龄：绍兴本、沈校本无。</p>
<p class="fnote"><a id="ch5" href="../Text/part0040.xhtml#ch5-back">[5]</a>&#160;齝：沈校本作“龆”。</p>
<p class="fnote"><a id="ch6" href="../Text/part0040.xhtml#ch6-back">[6]</a>&#160;邙：绍兴本作“芒”。</p>
<p class="fnote"><a id="ch7" href="../Text/part0040.xhtml#ch7-back">[7]</a>&#160;恬：沈校本作“佑”，下同。</p>
<p class="fnote"><a id="ch8" href="../Text/part0040.xhtml#ch8-back">[8]</a>&#160;沟一作埒：绍兴本无。</p>
<p class="fnote"><a id="ch9" href="../Text/part0040.xhtml#ch9-back">[9]</a>&#160;户：原误作“巨”。</p>
<p class="fnote"><a id="ch10" href="../Text/part0040.xhtml#ch10-back">[10]</a>&#160;餐：绍兴本作“食”。</p>
</body>
</html>