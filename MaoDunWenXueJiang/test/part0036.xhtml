<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>轻诋第二十六</title>
</head>
<body>
<div style="page-break-after:always"></div>
<h1 class="kindle-cn-heading-2">轻诋第二十六</h1>
<p>1　王太尉问眉子：“汝叔名士，何以不相推重？”<a id="ch1-1000-back" href="../Text/part0036.xhtml#ch1-1000"><sup>(1)</sup></a>眉子曰：“何有名士终日妄语？”</p>
<p class="fnote"><a id="ch1-1000" href="../Text/part0036.xhtml#ch1-1000-back">(1)</a>眉子已见。叔，王澄也。<img alt="" src="../Images/image00463.jpeg" style="height:0.1em"/></p>
<p>2　庾元规语周伯仁：“诸人皆以君方乐。”周曰：“何乐？谓乐毅邪？”<a id="ch1-1001-back" href="../Text/part0036.xhtml#ch1-1001"><sup>(1)</sup></a>庾曰：“不尔。乐令耳！”周曰：“何乃刻画无盐，以唐突西子也？”<a id="ch2-1001-back" href="../Text/part0036.xhtml#ch2-1001"><sup>(2)</sup></a></p>
<p class="fnote"><a id="ch1-1001" href="../Text/part0036.xhtml#ch1-1001-back">(1)</a>《史记》曰：“乐毅，中山人。贤而为燕昭王将军，率诸侯伐齐，终于赵。”</p>
<p class="fnote"><a id="ch2-1001" href="../Text/part0036.xhtml#ch2-1001-back">(2)</a>《列女传》曰：“钟离春者，齐无盐之女也。其丑无双，黄头深目，长壮大节，鼻昂结喉，肥项少发，折腰出胸<a id="ch1-back" href="../Text/part0036.xhtml#ch1"><sup>[1]</sup></a>，皮肤若漆。行年三十，无所容入，衒嫁不售，乃自诣齐宣王，乞备后宫，因说王以四殆。王拜为正后。”《吴越春秋》曰：“越王勾践得山中采薪女子，名曰西施，献之吴王。”<img alt="" src="../Images/image00463.jpeg" style="height:0.1em"/></p>
<p>3　深公云：“人谓庾元规名士，胸中柴棘三斗许。”<img alt="" src="../Images/image00463.jpeg" style="height:0.1em"/></p>
<p>4　庾公权重，足倾王公。庾在石头，王在冶城坐。大风扬尘，王以扇拂尘曰：“元规尘污人！”<a id="ch1-1003-back" href="../Text/part0036.xhtml#ch1-1003"><sup>(1)</sup></a></p>
<p class="fnote"><a id="ch1-1003" href="../Text/part0036.xhtml#ch1-1003-back">(1)</a>按，王公雅量通济，庾亮之在武昌，传其应下，公以识度裁之，嚣言自息。岂或回贰，有扇尘之事乎？王隐《晋书·戴洋传》曰：“丹阳太守王导问洋得病七年。洋曰：‘君侯命在申，为土地之主，而于申上冶，火光昭<a id="ch2-back" href="../Text/part0036.xhtml#ch2"><sup>[2]</sup></a>天，此为金火相烁<a id="ch3-back" href="../Text/part0036.xhtml#ch3"><sup>[3]</sup></a>，水火相炒，以故相害。’导呼冶令奕逊使启镇东徙，今东冶是也。”《丹阳记》曰：“丹阳冶城，去宫三里，吴时鼓铸之所，吴平，犹不废。”又云：“孙权筑冶城，为鼓铸之所。”既立石头大坞，不容近立此小城，当是徙县冶空城而置冶尔。冶城疑是金陵本冶。<a id="ch4-back" href="../Text/part0036.xhtml#ch4"><sup>[4]</sup></a>汉高六年，令天下县邑，秣陵不应独无。<img alt="" src="../Images/image00463.jpeg" style="height:0.1em"/></p>
<p>5　王右军少时甚涩讷，在大将军许，王、庾二公后来，右军便起欲去。大将军留之，曰：“尔家司空、<a id="ch1-1004-back" href="../Text/part0036.xhtml#ch1-1004"><sup>(1)</sup></a>元规，复可所难？”</p>
<p class="fnote"><a id="ch1-1004" href="../Text/part0036.xhtml#ch1-1004-back">(1)</a>王丞相。已见。<img alt="" src="../Images/image00463.jpeg" style="height:0.1em"/></p>
<p>6　王丞相轻蔡公，曰：“我与安期、千里共游洛水边，何处闻有蔡充<a id="ch5-back" href="../Text/part0036.xhtml#ch5"><sup>[5]</sup></a>儿？”<a id="ch1-1005-back" href="../Text/part0036.xhtml#ch1-1005"><sup>(1)</sup></a></p>
<p class="fnote"><a id="ch1-1005" href="../Text/part0036.xhtml#ch1-1005-back">(1)</a>《晋诸公赞》曰：“充字子尼，陈留雍丘人。”《充别传》曰：“充祖睦，蔡邕孙也<a id="ch6-back" href="../Text/part0036.xhtml#ch6"><sup>[6]</sup></a>。充少好学，有雅尚，体貌尊严，莫有媟慢于其前者。高平刘整有隽才，而车服奢丽，谓人曰：‘纱縠，人常服耳。’尝遇蔡子尼在坐，终日不自安。见惮如此。是时，陈留为大郡，多人士，琅邪王澄尝经郡境<a id="ch7-back" href="../Text/part0036.xhtml#ch7"><sup>[7]</sup></a>，问：‘此郡多士，有谁乎？’吏曰：‘有江应元、蔡子尼。’时陈留多居大位者，澄问：‘何以但称此二人？’吏曰：‘向谓君侯问人，不谓位也。’澄笑而止。充历成都王东曹掾，故称东曹。”《妒记》曰：“丞相曹夫人性甚忌，禁制丞相，不得有侍御，乃至左右小人亦被检简，时有妍妙，皆加诮责。王公不能久堪，乃密营别馆，众妾罗列，儿女成行。后元会日，夫人于青疏台中望见两三儿骑羊，皆端正可念。夫人遥见，甚怜爱之。语婢：‘汝出问，是谁家儿？’给使不达旨，乃答云：‘是第四王<a id="ch8-back" href="../Text/part0036.xhtml#ch8"><sup>[8]</sup></a>等诸郎。’曹氏闻，惊愕大恚。命车驾，将黄门及婢二十人，人持食刀，自出寻讨。王公亦遽命驾，飞辔出门，犹患牛迟。乃以左手攀车兰，右手捉麈尾，以柄助御者打牛，狼狈奔驰，劣得先至。蔡司徒闻而笑之，乃故诣王公，谓曰：‘朝廷欲加公九锡，公知不？’王谓信然，自叙谦志。蔡曰：‘不闻余物，唯闻曰<a id="ch9-back" href="../Text/part0036.xhtml#ch9"><sup>[9]</sup></a>短辕犊车，长柄麈尾。’王大愧。后贬蔡曰：‘吾昔<a id="ch10-back" href="../Text/part0036.xhtml#ch10"><sup>[10]</sup></a>与安期、千里，共在洛水。<a id="ch11-back" href="../Text/part0036.xhtml#ch11"><sup>[11]</sup></a>’”<img alt="" src="../Images/image00463.jpeg" style="height:0.1em"/></p>
<p>7　褚太傅初渡江，尝入东，至金昌亭。吴中豪右燕集亭中。<a id="ch1-1006-back" href="../Text/part0036.xhtml#ch1-1006"><sup>(1)</sup></a>褚公虽素有重名，于时造次不相识，别敕左右多与茗汁，少着粽，汁尽辄益，使终不得食。褚公饮讫，徐举手共语云：“褚季野。”于是四座惊散，无不狼狈。</p>
<p class="fnote"><a id="ch1-1006" href="../Text/part0036.xhtml#ch1-1006-back">(1)</a>谢歆《金昌亭诗叙》曰：“余寻师，来入经吴，行达昌门，忽睹斯亭，傍川带河，其榜题曰金昌。访之耆老，曰：‘昔朱买臣仕汉，还为会稽内史，逢其迎吏，游<a id="ch12-back" href="../Text/part0036.xhtml#ch12"><sup>[12]</sup></a>旅北<a id="ch13-back" href="../Text/part0036.xhtml#ch13"><sup>[13]</sup></a>舍，与买臣争席。买臣出其印绶，群吏惭服自裁。因事建亭，号曰金伤，失其字义耳。’”<img alt="" src="../Images/image00463.jpeg" style="height:0.1em"/></p>
<p>8　王右军在南，丞相与书，每叹子侄不令，云：“虎<img class="kindle-cn-inline-character" alt="" src="../Images/image00490.jpeg"/>、虎犊，还其所如。”<a id="ch1-1007-back" href="../Text/part0036.xhtml#ch1-1007"><sup>(1)</sup></a></p>
<p class="fnote"><a id="ch1-1007" href="../Text/part0036.xhtml#ch1-1007-back">(1)</a>虎<img class="kindle-cn-inline-character" alt="" src="../Images/image00490.jpeg"/>，王彭之小字也。《王氏谱》曰：“彭之字安寿，琅邪人。祖正，尚书郎。父彬，卫将军。彭之仕至黄门郎。虎犊，彪之小字也。彪之字叔虎，彭之第三弟。年二十而头须皓白，时人谓之王白须。少有局干之称，累迁至左光禄大夫。”<img alt="" src="../Images/image00463.jpeg" style="height:0.1em"/></p>
<p>9　褚太傅南下，孙长乐于船中视之。<a id="ch1-1008-back" href="../Text/part0036.xhtml#ch1-1008"><sup>(1)</sup></a>言次及刘真长死，孙流涕，因讽咏曰：“人之云亡，邦国殄瘁。”<a id="ch2-1008-back" href="../Text/part0036.xhtml#ch2-1008"><sup>(2)</sup></a>褚大怒曰：“真长平生，何尝相比数，而卿今日作此面向人！”孙回泣向褚曰：“卿当念我！”时咸笑其才而性鄙。</p>
<p class="fnote"><a id="ch1-1008" href="../Text/part0036.xhtml#ch1-1008-back">(1)</a>长乐，孙绰。</p>
<p class="fnote"><a id="ch2-1008" href="../Text/part0036.xhtml#ch2-1008-back">(2)</a>《大雅》诗。毛公注曰：“殄，尽。瘁，病也。”<img alt="" src="../Images/image00463.jpeg" style="height:0.1em"/></p>
<p>10　谢镇西书与殷扬州，为真长求会稽。殷答曰：“真长标同伐异，侠之大者。常谓使君降级为甚，乃复为之驱驰邪？”<img alt="" src="../Images/image00463.jpeg" style="height:0.1em"/></p>
<p>11　桓公入洛，过淮、泗，践北境，与诸僚属登平乘楼，眺瞩中原，慨然曰：“遂使神州陆沈，百年丘墟，王夷甫诸人不得不任其责！”<a id="ch1-1010-back" href="../Text/part0036.xhtml#ch1-1010"><sup>(1)</sup></a>袁虎率而<a id="ch14-back" href="../Text/part0036.xhtml#ch14"><sup>[14]</sup></a>对曰：“运自有废兴，岂必诸人之过？”桓公懔然作色，顾谓四坐曰：“诸君颇闻刘景升不？<a id="ch2-1010-back" href="../Text/part0036.xhtml#ch2-1010"><sup>(2)</sup></a>有大牛重千斤，噉刍豆十倍于常牛，负重致远，曾不若一羸牸。魏武入荆州，烹以飨士卒，于时莫不称快。”意以况袁。四坐既骇，袁亦失色。</p>
<p class="fnote"><a id="ch1-1010" href="../Text/part0036.xhtml#ch1-1010-back">(1)</a>《八王故事》曰：“夷甫虽居台司，不以事物自婴，当世化之，羞言名教。自台郎以下，皆雅崇拱默，以遗事为高。四海尚宁，而识者知其将乱。”《晋阳秋》曰：“夷甫将为石勒所杀，谓人曰：‘吾等若不祖尚浮虚，不至于此！’”</p>
<p class="fnote"><a id="ch2-1010" href="../Text/part0036.xhtml#ch2-1010-back">(2)</a>《刘镇南铭》曰：“表字景升，山阳高平人。黄中通理，博识多闻。仕至镇南将军、荆州刺史。”<img alt="" src="../Images/image00463.jpeg" style="height:0.1em"/></p>
<p>12　袁虎、伏滔同在桓公府。桓公每游燕，辄命袁、伏<a id="ch15-back" href="../Text/part0036.xhtml#ch15"><sup>[15]</sup></a>，袁甚耻之，恒叹曰：“公之厚意，未足以荣国士。与伏滔比肩，亦何辱如之？”<img alt="" src="../Images/image00463.jpeg" style="height:0.1em"/></p>
<p>13　高柔在东，甚为谢仁祖所重。既出，不为王、刘所知。仁祖曰：“近见高柔大自敷奏，然未有所得。”真长云：“故不可在偏地居，轻在角<img class="kindle-cn-inline-character" alt="" src="../Images/image00491.jpeg"/><a id="ch1-1012-back" href="../Text/part0036.xhtml#ch1-1012"><sup>(1)</sup></a>中，为人作议论。”高柔闻之，云：“我就伊无所求。”人有向真长学此言者，真长曰：“我寔亦无可与伊者。”然游燕犹与诸人书：“可要安固。”安固者，高柔也。<a id="ch2-1012-back" href="../Text/part0036.xhtml#ch2-1012"><sup>(2)</sup></a></p>
<p class="fnote"><a id="ch1-1012" href="../Text/part0036.xhtml#ch1-1012-back">(1)</a>奴角反。</p>
<p class="fnote"><a id="ch2-1012" href="../Text/part0036.xhtml#ch2-1012-back">(2)</a>孙统为柔集叙曰：“柔字世远，乐安人。才理清鲜，安行仁义。婚泰山胡毋氏女，年二十，既有倍年之觉，而姿色清惠，近是上流妇人。柔家道隆崇，既罢司空参军、安固令，营宅于伏川。驰动之情既薄，又爱玩贤妻，便有终焉之志。尚书令何充取为冠军参军，僶俛应命，眷恋绸缪，不能相舍。相赠诗书，清婉辛<a id="ch16-back" href="../Text/part0036.xhtml#ch16"><sup>[16]</sup></a>切。”<img alt="" src="../Images/image00463.jpeg" style="height:0.1em"/></p>
<p>14　刘尹、江虨、王叔虎、孙兴公同坐，江、王有相轻色。虨以手歙叔虎云：“酷吏！”词色甚强。刘尹顾谓：“此是瞋邪？非特是丑言声，拙视瞻。”<a id="ch1-1013-back" href="../Text/part0036.xhtml#ch1-1013"><sup>(1)</sup></a></p>
<p class="fnote"><a id="ch1-1013" href="../Text/part0036.xhtml#ch1-1013-back">(1)</a>言江此言非是丑拙，似有忿于王也。<img alt="" src="../Images/image00463.jpeg" style="height:0.1em"/></p>
<p>15　孙绰作《列仙·商丘子赞》曰：“所牧何物？殆非真猪。傥遇风云，为我龙摅。”<a id="ch1-1014-back" href="../Text/part0036.xhtml#ch1-1014"><sup>(1)</sup></a>时人多以为能。王蓝田语人云：“近见孙家儿作文，道何物，真猪也。”</p>
<p class="fnote"><a id="ch1-1014" href="../Text/part0036.xhtml#ch1-1014-back">(1)</a>《列仙传》曰：“商丘子晋者，商邑人。好吹竽牧豕，年七十，不娶妻而不老。问其须<a id="ch17-back" href="../Text/part0036.xhtml#ch17"><sup>[17]</sup></a>要，言‘但食老朮、昌蒲根，饮水，如此便不饥不老耳’。贵戚富室闻而服之，不能终岁辄止，谓将有匿术。”孙绰为赞曰：“商丘卓荦，执策吹竽。渴饮寒泉，饥食菖蒲。所牧何物？殆非真猪。傥逢风云，为我龙摅。”<img alt="" src="../Images/image00463.jpeg" style="height:0.1em"/></p>
<p>16　桓公欲迁都，以张拓定之业。孙长乐上表谏此议甚有理。桓见表心服，而忿其为异，令人致意孙云：“君何不寻《遂初赋》，而强知人家国事？”<a id="ch1-1015-back" href="../Text/part0036.xhtml#ch1-1015"><sup>(1)</sup></a></p>
<p class="fnote"><a id="ch1-1015" href="../Text/part0036.xhtml#ch1-1015-back">(1)</a>孙绰表谏曰：“中宗龙飞，实赖万里长江，画而守之耳。不然，胡马久已践建康之地，江东为豺狼之场矣。”绰赋《遂初》，陈止足之道。<img alt="" src="../Images/image00463.jpeg" style="height:0.1em"/></p>
<p>17　孙长乐兄弟就谢公宿，言至款杂。刘夫人在壁后听之，具闻其语。谢公明日还，问昨客何似，刘对曰：“亡兄门未有如此宾客。”<a id="ch1-1016-back" href="../Text/part0036.xhtml#ch1-1016"><sup>(1)</sup></a>谢深有愧色。</p>
<p class="fnote"><a id="ch1-1016" href="../Text/part0036.xhtml#ch1-1016-back">(1)</a>夫人，刘惔之妹。<img alt="" src="../Images/image00463.jpeg" style="height:0.1em"/></p>
<p>18　简文与许玄度共语，许云：“举君亲以为难。”简文便不复答。许去后而言曰：“玄度故可不至于此！”<a id="ch1-1017-back" href="../Text/part0036.xhtml#ch1-1017"><sup>(1)</sup></a></p>
<p class="fnote"><a id="ch1-1017" href="../Text/part0036.xhtml#ch1-1017-back">(1)</a>按，《邴原别传》：“魏五官中郎将尝与群贤共论曰：‘今有一丸药，得济一人疾，而君、父俱病，与君邪？与父邪？’诸人纷葩<a id="ch18-back" href="../Text/part0036.xhtml#ch18"><sup>[18]</sup></a>，或父、或君。原勃然曰：‘父子一本也。亦不复难。’”君亲相校，自古如此。未解简文诮许意。<img alt="" src="../Images/image00463.jpeg" style="height:0.1em"/></p>
<p>19　谢万寿春败后，还，书与王右军云：“惭负宿顾。”右军推书曰：“此禹、汤之戒。”<a id="ch1-1018-back" href="../Text/part0036.xhtml#ch1-1018"><sup>(1)</sup></a></p>
<p class="fnote"><a id="ch1-1018" href="../Text/part0036.xhtml#ch1-1018-back">(1)</a>《春秋传》曰：“禹、汤罪己，其兴也勃焉。”言禹、汤以圣德自罪，所以能兴。今万失律致败，虽复自咎，其可济焉？故王嘉万也。<img alt="" src="../Images/image00463.jpeg" style="height:0.1em"/></p>
<p>20　蔡伯喈睹睐笛椽，孙兴公听妓振且摆折。<a id="ch1-1019-back" href="../Text/part0036.xhtml#ch1-1019"><sup>(1)</sup></a>王右军闻，大嗔曰：“三祖寿<a id="ch2-1019-back" href="../Text/part0036.xhtml#ch2-1019"><sup>(2)</sup></a>乐器，虺瓦<a id="ch3-1019-back" href="../Text/part0036.xhtml#ch3-1019"><sup>(3)</sup></a>吊孙家儿打折。”</p>
<p class="fnote"><a id="ch1-1019" href="../Text/part0036.xhtml#ch1-1019-back">(1)</a>伏滔《长笛赋叙》曰：“余同寮桓子野有故长笛，传之耆老，云蔡邕伯喈之所制也。初，邕避难江南，宿于柯亭之馆，以竹为椽，邕仰眄之，曰：‘良竹也。’取以为笛，音声独绝。历代传之至于今。”</p>
<p class="fnote"><a id="ch2-1019" href="../Text/part0036.xhtml#ch2-1019-back">(2)</a>一作台。</p>
<p class="fnote"><a id="ch3-1019" href="../Text/part0036.xhtml#ch3-1019-back">(3)</a>一作尪凡。<img alt="" src="../Images/image00463.jpeg" style="height:0.1em"/></p>
<p>21　王中郎与林公绝不相得。王谓林公诡辩，林公道王云：“着腻颜帢，<img class="kindle-cn-inline-character" alt="" src="../Images/image00492.jpeg"/>布单衣，挟《左传》，逐郑康成车后，问是何物尘垢囊。”<a id="ch1-1020-back" href="../Text/part0036.xhtml#ch1-1020"><sup>(1)</sup></a></p>
<p class="fnote"><a id="ch1-1020" href="../Text/part0036.xhtml#ch1-1020-back">(1)</a>中郎，坦之。帢，帽也。《裴子》曰：“林公云：‘文度着腻颜，挟《左传》，逐郑康成，自为高足弟子。笃而论之，不离尘垢囊也。’”<img alt="" src="../Images/image00463.jpeg" style="height:0.1em"/></p>
<p>22　孙长乐作王长史诔云：“余与夫子，交非势利，心犹澄水，同此玄味。”<a id="ch1-1021-back" href="../Text/part0036.xhtml#ch1-1021"><sup>(1)</sup></a>王孝伯见曰：“才士不逊，亡祖何至与此人周旋！”</p>
<p class="fnote"><a id="ch1-1021" href="../Text/part0036.xhtml#ch1-1021-back">(1)</a>《礼记》曰：“君子之交淡若水，小人之交甘若醴。”<img alt="" src="../Images/image00463.jpeg" style="height:0.1em"/></p>
<p>23　谢太傅谓子侄曰：“中郎始是独有千载。”车骑曰：“中郎衿抱未虚，复那得独有！”<a id="ch1-1022-back" href="../Text/part0036.xhtml#ch1-1022"><sup>(1)</sup></a></p>
<p class="fnote"><a id="ch1-1022" href="../Text/part0036.xhtml#ch1-1022-back">(1)</a>中郎，谢万。<img alt="" src="../Images/image00463.jpeg" style="height:0.1em"/></p>
<p>24　庾道季诧谢公曰：“裴郎云：‘谢安谓裴郎乃可不恶，何得为复饮酒？’<a id="ch1-1023-back" href="../Text/part0036.xhtml#ch1-1023"><sup>(1)</sup></a>裴郎又云：‘谢安目支道林如九方皋之相马，略其玄黄，取其俊逸。’”<a id="ch2-1023-back" href="../Text/part0036.xhtml#ch2-1023"><sup>(2)</sup></a>谢公云：“都无此二语，裴自为此辞耳！”庾意甚<a id="ch19-back" href="../Text/part0036.xhtml#ch19"><sup>[19]</sup></a>不以为好，因陈东亭《经酒垆下赋》。读毕，都不下赏裁，直云：“君乃复作裴氏学！”于此《语林》遂废。今时有者，皆是先写，无复谢语。<a id="ch3-1023-back" href="../Text/part0036.xhtml#ch3-1023"><sup>(3)</sup></a></p>
<p class="fnote"><a id="ch1-1023" href="../Text/part0036.xhtml#ch1-1023-back">(1)</a>庾龢、裴启。已见。</p>
<p class="fnote"><a id="ch2-1023" href="../Text/part0036.xhtml#ch2-1023-back">(2)</a>《支遁传》曰：“遁每标举会宗，而不留心象喻，解释章句，或有所漏，文字之徒，多以为疑。谢安石闻而善之，曰：‘此九方皋之相马也，略其玄黄而取其俊逸。’”《列子》曰：“伯乐谓秦穆公曰：‘臣所与共儋纆<a id="ch20-back" href="../Text/part0036.xhtml#ch20"><sup>[20]</sup></a>薪菜者有九方皋，此其于马，非臣之下也。’公使行求马，反曰：‘得矣，牡<a id="ch21-back" href="../Text/part0036.xhtml#ch21"><sup>[21]</sup></a>而黄。’使人取之，牝而骊。公曰：‘毛物牡牝<a id="ch22-back" href="../Text/part0036.xhtml#ch22"><sup>[22]</sup></a>之不知，何马之能知也？’伯乐曰：‘若皋之观马者，天机也。得<a id="ch23-back" href="../Text/part0036.xhtml#ch23"><sup>[23]</sup></a>其精，亡其麤。在其内，亡其外。见其所见，不见其所不见。视其所视，遗其所不视。若彼之所相，有贵于马也。’既而，马果千里足。”</p>
<p class="fnote"><a id="ch3-1023" href="../Text/part0036.xhtml#ch3-1023-back">(3)</a>《续晋阳秋》曰：“晋隆和中，河东裴启撰汉、魏以来迄于今时言语应对之可称者，谓之《语林》。时人多好其事，文遂流行。后说太傅事不实，而有人于谢坐叙其黄公酒垆，司徒王珣为之赋，谢公加以与王不平，乃云：‘君遂复作裴郎学。’自是众咸鄙其事矣。安乡人有罢中宿县诣安者，安问其归资。答曰：‘岭南凋弊，唯有五万蒲葵扇，又以非时为滞货。’安乃取其中者捉之，于是京师士庶竞慕而服焉。价增数倍，旬月无卖。夫所好生羽毛，所恶成疮痏。谢相一言，挫成美于千载，及其所与，崇虚价于百金。上之爱憎与夺，可不慎哉！”<img alt="" src="../Images/image00463.jpeg" style="height:0.1em"/></p>
<p>25　王北中郎不为林公所知，乃箸论《沙门不得为高士论》。大略云：“高士必在于纵心调畅，沙门虽云俗外，反更束于教，非情性自得之谓也。”<img alt="" src="../Images/image00463.jpeg" style="height:0.1em"/></p>
<p>26　人问顾长康：“何以不作洛生咏？”答曰：“何至作老婢声！”<a id="ch1-1025-back" href="../Text/part0036.xhtml#ch1-1025"><sup>(1)</sup></a></p>
<p class="fnote"><a id="ch1-1025" href="../Text/part0036.xhtml#ch1-1025-back">(1)</a>洛下书生咏，音重浊，故云老婢声。<img alt="" src="../Images/image00463.jpeg" style="height:0.1em"/></p>
<p>27　殷顗、庾恒并是谢镇西外孙。<a id="ch1-1026-back" href="../Text/part0036.xhtml#ch1-1026"><sup>(1)</sup></a>殷少而率悟，庾每不推。尝俱诣谢公，谢公熟视殷，曰：“阿巢故似镇西。”<a id="ch2-1026-back" href="../Text/part0036.xhtml#ch2-1026"><sup>(2)</sup></a>于是庾下声语曰：“定何似？”谢公续复云：“巢颊似镇西。”庾复云：“颊似，足作健不？”<a id="ch3-1026-back" href="../Text/part0036.xhtml#ch3-1026"><sup>(3)</sup></a></p>
<p class="fnote"><a id="ch1-1026" href="../Text/part0036.xhtml#ch1-1026-back">(1)</a>《谢氏谱》曰：“尚长女僧要适庾龢，次女僧韶适殷歆。”</p>
<p class="fnote"><a id="ch2-1026" href="../Text/part0036.xhtml#ch2-1026-back">(2)</a>巢，殷顗小字也。</p>
<p class="fnote"><a id="ch3-1026" href="../Text/part0036.xhtml#ch3-1026-back">(3)</a>《庾氏谱》曰：“恒字敬则。祖亮，父龢。恒仕至尚书仆射。”<img alt="" src="../Images/image00463.jpeg" style="height:0.1em"/></p>
<p>28　旧目韩康伯：将<a id="ch24-back" href="../Text/part0036.xhtml#ch24"><sup>[24]</sup></a>肘无风骨。<a id="ch1-1027-back" href="../Text/part0036.xhtml#ch1-1027"><sup>(1)</sup></a></p>
<p class="fnote"><a id="ch1-1027" href="../Text/part0036.xhtml#ch1-1027-back">(1)</a>《说林》曰：“范启云：‘韩康伯似肉鸭。’”<img alt="" src="../Images/image00463.jpeg" style="height:0.1em"/></p>
<p>29　苻宏叛来归国，谢太傅每加接引，宏自以有才，多好上人，坐上无折之者。适王子猷来，太傅使共语。子猷直孰视良久，回语太傅云：“亦复竟不异人。”宏大惭而退。<a id="ch1-1028-back" href="../Text/part0036.xhtml#ch1-1028"><sup>(1)</sup></a></p>
<p class="fnote"><a id="ch1-1028" href="../Text/part0036.xhtml#ch1-1028-back">(1)</a>《续晋阳秋》曰：“宏，苻坚太子也。坚为姚苌所杀，宏将母妻来投，诏赐田宅。桓玄以宏为将，玄败，寇湘中，伏诛。”<img alt="" src="../Images/image00463.jpeg" style="height:0.1em"/></p>
<p>30　支道林入东，见王子猷兄弟。还，人问：“见诸王何如？”答曰：“见一群白颈乌，但闻唤哑哑声。”<img alt="" src="../Images/image00463.jpeg" style="height:0.1em"/></p>
<p>31　王中郎举许玄度为吏部郎，郗重熙曰：“相王好事，不可使阿讷在坐<a id="ch25-back" href="../Text/part0036.xhtml#ch25"><sup>[25]</sup></a>。”<a id="ch1-1030-back" href="../Text/part0036.xhtml#ch1-1030"><sup>(1)</sup></a></p>
<p class="fnote"><a id="ch1-1030" href="../Text/part0036.xhtml#ch1-1030-back">(1)</a>讷，询小字。<img alt="" src="../Images/image00463.jpeg" style="height:0.1em"/></p>
<p>32　王兴道谓谢望蔡霍霍如失鹰师。<a id="ch1-1031-back" href="../Text/part0036.xhtml#ch1-1031"><sup>(1)</sup></a></p>
<p class="fnote"><a id="ch1-1031" href="../Text/part0036.xhtml#ch1-1031-back">(1)</a>《永嘉记》曰：“王和之字兴道，琅琊人。祖翼，平南将军。父胡之，司州刺史。和之历永嘉太守、正员常侍。”望蔡，谢琰小字也。<img alt="" src="../Images/image00463.jpeg" style="height:0.1em"/></p>
<p>33　桓南郡每见人不快，辄嗔云：“君得哀家梨，当复不烝食不？”<a id="ch1-1032-back" href="../Text/part0036.xhtml#ch1-1032"><sup>(1)</sup></a></p>
<p class="fnote"><a id="ch1-1032" href="../Text/part0036.xhtml#ch1-1032-back">(1)</a>旧语：秣陵有哀仲家梨甚美，大如升，入口消释。言愚人不别味，得好梨烝食之也。</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0036.xhtml#ch1-back">[1]</a>&#160;胸：沈校本作“凸”。</p>
<p class="fnote"><a id="ch2" href="../Text/part0036.xhtml#ch2-back">[2]</a>&#160;昭：绍兴本作“照”。</p>
<p class="fnote"><a id="ch3" href="../Text/part0036.xhtml#ch3-back">[3]</a>&#160;烁：绍兴本、沈校本作“铄”。</p>
<p class="fnote"><a id="ch4" href="../Text/part0036.xhtml#ch4-back">[4]</a>&#160;余嘉锡曰：“‘县冶空城’、‘金陵本冶’两‘冶’字皆当作‘治’。”</p>
<p class="fnote"><a id="ch5" href="../Text/part0036.xhtml#ch5-back">[5]</a>&#160;充：绍兴本作“克”，下同。</p>
<p class="fnote"><a id="ch6" href="../Text/part0036.xhtml#ch6-back">[6]</a>&#160;孙也：沈校本作“从孙”。</p>
<p class="fnote"><a id="ch7" href="../Text/part0036.xhtml#ch7-back">[7]</a>&#160;绍兴本“境”上有“入”。</p>
<p class="fnote"><a id="ch8" href="../Text/part0036.xhtml#ch8-back">[8]</a>&#160;王：绍兴本作“五”。</p>
<p class="fnote"><a id="ch9" href="../Text/part0036.xhtml#ch9-back">[9]</a>&#160;曰：绍兴本作“有”。</p>
<p class="fnote"><a id="ch10" href="../Text/part0036.xhtml#ch10-back">[10]</a>&#160;昔：绍兴本、沈校本无。</p>
<p class="fnote"><a id="ch11" href="../Text/part0036.xhtml#ch11-back">[11]</a>&#160;绍兴本下有“集处不闻天下有蔡克儿正忿蔡前戏言耳”。</p>
<p class="fnote"><a id="ch12" href="../Text/part0036.xhtml#ch12-back">[12]</a>&#160;游：绍兴本作“逆”。</p>
<p class="fnote"><a id="ch13" href="../Text/part0036.xhtml#ch13-back">[13]</a>&#160;北：绍兴本作“比”。</p>
<p class="fnote"><a id="ch14" href="../Text/part0036.xhtml#ch14-back">[14]</a>&#160;而：绍兴本作“尔”。</p>
<p class="fnote"><a id="ch15" href="../Text/part0036.xhtml#ch15-back">[15]</a>&#160;伏：绍兴本无。</p>
<p class="fnote"><a id="ch16" href="../Text/part0036.xhtml#ch16-back">[16]</a>&#160;辛：沈校本作“新”。</p>
<p class="fnote"><a id="ch17" href="../Text/part0036.xhtml#ch17-back">[17]</a>&#160;须：绍兴本作“道”。</p>
<p class="fnote"><a id="ch18" href="../Text/part0036.xhtml#ch18-back">[18]</a>&#160;葩：沈校本作“纷”。</p>
<p class="fnote"><a id="ch19" href="../Text/part0036.xhtml#ch19-back">[19]</a>&#160;甚：沈校本作“其”。</p>
<p class="fnote"><a id="ch20" href="../Text/part0036.xhtml#ch20-back">[20]</a>&#160;纆：绍兴本作“缠”。</p>
<p class="fnote"><a id="ch21" href="../Text/part0036.xhtml#ch21-back">[21]</a>&#160;牡：绍兴本作“牝”。</p>
<p class="fnote"><a id="ch22" href="../Text/part0036.xhtml#ch22-back">[22]</a>&#160;牡牝：绍兴本、沈校本作“牝牡”。</p>
<p class="fnote"><a id="ch23" href="../Text/part0036.xhtml#ch23-back">[23]</a>&#160;得：绍兴本作“问”。</p>
<p class="fnote"><a id="ch24" href="../Text/part0036.xhtml#ch24-back">[24]</a>&#160;将：绍兴本作“捋”。</p>
<p class="fnote"><a id="ch25" href="../Text/part0036.xhtml#ch25-back">[25]</a>&#160;绍兴本“坐”下有“头”。</p>
</body>
</html>