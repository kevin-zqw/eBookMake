<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>伤逝第十七</title>
</head>
<body>
<div style="page-break-after:always"></div>
<h1 class="kindle-cn-heading-2">伤逝第十七</h1>
<p>1　王仲宣好驴鸣，【【1||《魏志》曰：“王粲字仲宣，山阳高平人。曾祖龚<a id="ch1-back" href="../Text/part0026.xhtml#ch1"><sup>[1]</sup></a>，父畅，皆为汉三公。粲至长安，见蔡邕，邕奇之，倒屣迎之，曰：‘此王公孙，有异才，吾不及也！吾家书籍尽当与之。’避乱荆州，依刘表，以粲貌寝通脱，不甚重之。太祖以从征吴，道中卒。”】】既葬，文帝临其丧，顾语同游曰：“王好驴鸣，可各作一声以送之。”赴客皆一作驴鸣。【【2||按，戴叔鸾母好驴鸣，叔鸾每为驴鸣以说其母。人之所好，傥亦同之。<img alt="" src="../Images/image00463.jpeg" style="height:0.1em"/>】】</p>


<p>2　王濬冲为尚书令，着公服，乘轺车，经黄公酒垆下过，【【3||韦昭《汉书》注曰：“垆，酒肆也。以土为堕，四边高似垆也。”】】顾谓后车客：“吾昔与嵇叔夜、阮嗣宗共酣饮于此垆，竹林之游，亦预其末。自嵇生夭、阮公亡以来，便为时所羁绁。今日视此虽近，邈若山河。”【【4||《竹林七贤论》曰：“俗传若此。颍川庾爰之尝以问其伯文康，文康云：‘中朝所不闻，江左忽有此论，皆好事者为之也。’”<img alt="" src="../Images/image00463.jpeg" style="height:0.1em"/>】】</p>


<p>3　孙子荆以有才，少所推服，唯雅敬王武子。武子丧时，名士无不至者。子荆后来，临尸恸哭，宾客莫不垂涕。哭毕，向灵床曰：“卿常好我作驴鸣，今我为卿作。”体似真声，宾客皆笑。孙举头曰：“使君辈存，令此人死！”【【5||《语林》曰：“王武子葬，孙子荆哭之甚悲，宾客莫不垂涕。既作驴鸣，宾客皆笑。孙<a id="ch2-back" href="../Text/part0026.xhtml#ch2"><sup>[2]</sup></a>曰：‘诸君不死，而令武<a id="ch3-back" href="../Text/part0026.xhtml#ch3"><sup>[3]</sup></a>子死乎！’宾客皆怒。”<img alt="" src="../Images/image00463.jpeg" style="height:0.1em"/>】】</p>

<p>4　王戎丧儿万子，山简往省之，王悲不自胜。简曰：“孩抱中物，何至于此？”王曰：“圣人忘情，最下不及情。情之所钟，正在我辈。”【【6||王隐《晋书》曰：“戎子绥，欲取裴遁女。绥既蚤亡，戎过伤痛，不许人求之，遂至老无敢取者。”】】简服其言，更为之恸。【【7||一说是王夷甫丧子，山简吊之。<img alt="" src="../Images/image00463.jpeg" style="height:0.1em"/>】】</p>


<p>5　有人哭和长舆曰：“峨峨若千丈松崩。”<img alt="" src="../Images/image00463.jpeg" style="height:0.1em"/></p>
<p>6　卫洗马以永嘉六年丧，谢鲲哭之，感动路人。【【8||《永嘉流人名》曰：“玠以六年六月二十日亡，葬南昌城许征墓东。玠之薨，谢幼舆发哀于武昌，感恸不自胜。人问：‘子何恤而致哀如是？’答曰：‘栋梁折矣，何得不哀？’”】】咸和中，丞相王公教曰：“卫洗马当改葬。此君风流名士，海内所瞻，可修薄祭，以敦旧好。”【【9||《玠别传》曰：“玠咸和中改迁于江宁。丞相王公教曰：‘洗马明当改葬。此君风流名士，海内民望，可修三牲之祭，以敦旧好。’”<img alt="" src="../Images/image00463.jpeg" style="height:0.1em"/>】】</p>


<p>7　顾彦先平生好琴，及丧，家人常以琴置灵床上。张季鹰往哭之，不胜其恸，遂径上床鼓琴，作数曲竟，抚琴曰：“顾彦先颇复赏此不？”因又大恸，遂不执孝子手而出。<img alt="" src="../Images/image00463.jpeg" style="height:0.1em"/></p>
<p>8　庾亮儿遭苏峻难遇害。诸葛道明女为庾儿妇，既寡，将改适，【【10||亮子会，会妻父彪。<a id="ch4-back" href="../Text/part0026.xhtml#ch4"><sup>[4]</sup></a>并已见上。<img alt="" src="../Images/image00463.jpeg" style="height:0.1em"/>】】与亮书及之。亮答曰：“贤女尚少，故其宜也。感念亡儿，若在初没。”</p>

<p>9　庾文康亡，何扬州临葬云：“埋玉树着土中，使人情何能已已！”【【11||《搜神记》曰：“初，庾亮病，术士戴洋曰：‘昔苏峻事，公于白石祠中许赛车下牛，从来未解，为此鬼所考，不可救也。’明年，亮果亡。”《灵鬼志谣征》曰：“文康初镇武昌，出石头，百姓看者于岸歌曰：‘庾公上武昌、翩翩如飞鸟；庾公还扬州，白马牵旒旐。’又曰：‘庾公初上时，翩翩如飞鸦；庾公还扬州，白马牵旐车。’后连征不入，寻薨，下都葬焉。”<img alt="" src="../Images/image00463.jpeg" style="height:0.1em"/>】】</p>

<p>10　王长史病笃，寝卧镫下，转麈尾视之，叹曰：“如此人，曾不得四十！”及亡，刘尹临殡，以犀柄麈尾箸柩中，因恸绝。【【12||《濛别传》曰：“濛以永和初卒，年三十九。沛国刘惔与濛至交，及卒，惔深悼之。虽友于之爱，不能过也。”<img alt="" src="../Images/image00463.jpeg" style="height:0.1em"/>】】</p>

<p>11　支道林丧法虔<a id="ch5-back" href="../Text/part0026.xhtml#ch5"><sup>[5]</sup></a>之后，精神霣丧，风味转坠。【【13||《支遁传》曰：“法虔，道林同学也。俊朗有理义，遁甚重之。”】】常谓人曰：“昔匠石废斤于郢人，【【14||《庄子》曰：“郢人垩漫其鼻端若蝇翼，使匠石运斤斲之，垩尽而鼻不伤，郢人立不失容。”】】牙生辍弦于钟子，【【15||《韩诗外传》曰：“伯牙鼓琴，钟子期听之，方鼓琴，志在太山，子期曰：‘善哉乎鼓琴，巍巍乎若太山！’莫景之闲，志在流水，子期曰：‘善哉乎鼓琴，洋洋乎若流水！’钟子期死，伯牙擗琴绝弦，终身不复鼓之，以为在者无足为之鼓琴也。”<img alt="" src="../Images/image00463.jpeg" style="height:0.1em"/>】】推己外求，良不虚也！冥契既逝，发言莫赏，中心蕴结，余其亡矣！”却后一年，支遂殒。</p>



<p>12　郗嘉宾丧，左右白郗公：“郎丧。”既闻，不悲，因语左右：“殡时可道。”公往临殡，一恸几绝。【【16||《中兴书》曰：“超年四十一<a id="ch6-back" href="../Text/part0026.xhtml#ch6"><sup>[6]</sup></a>，先愔卒。超所交友，皆一时俊乂。及死之日，贵贱为诔者四十余人。”《续晋阳秋》曰：“超党戴桓氏，为其谋主，以父愔忠于王室，不令知之。将亡，出一小书箱付门生，云：‘本欲焚此，恐官年尊，必以伤愍为毙。我亡后，若大损眠食，则呈此箱。’愔后果恸悼成疾，门生乃如超旨，则与桓温往反密计。愔见即大怒曰：‘小子死恨晚！’后不复哭。”<img alt="" src="../Images/image00463.jpeg" style="height:0.1em"/>】】</p>

<p>13　戴公见林法师墓，【【17||《支遁传》曰：“遁太和元年终于剡之石城山，因葬焉。”】】曰：“德音未远，而拱木已积。冀神理绵绵，不与气运俱尽耳。”【【18||王珣《法师墓下诗序》曰：“余以宁康二年命驾之剡石城山，即法师之丘也。高坟郁为荒楚，丘陇化为宿莽，遗迹未灭，而其人已远。感想平昔，触物凄怀。”其为时贤所惜如此。<img alt="" src="../Images/image00463.jpeg" style="height:0.1em"/>】】</p>


<p>14　王子敬与羊绥善。绥清淳简贵，为中书郎，少亡。【【19||绥已见。<img alt="" src="../Images/image00463.jpeg" style="height:0.1em"/>】】王深相痛悼，语东亭云：“是国家可惜人！”</p>

<p>15　王东亭与谢公交恶。【【20||《中兴书》曰：“珣兄弟皆婿谢氏，以猜嫌离婚。太傅既与珣绝婚，又离妻，由是二族遂成仇衅。”】】王在东闻谢丧，便出都诣子敬，道欲哭谢公。子敬始卧，闻其言，便惊起曰：“所望于法护。”【【21||法护，珣小字。】】王于是往哭。督帅刁约不听前，曰：“官平生在时，不见此客。”王亦不与语，直前，哭甚恸，不执末婢手而退。【【22||末婢，谢琰小字。琰字瑗度，安少子。开率有大度，为孙恩所害。赠侍中、司空。<img alt="" src="../Images/image00463.jpeg" style="height:0.1em"/>】】</p>



<p>16　王子猷、子敬俱病笃，而子敬先亡。【【23||献之以泰元十三年卒，年四十五。】】子猷问左右：“何以都不闻消息？此已丧矣！”语时了不悲。便索舆来奔丧，都不哭。子敬素好琴，便径入坐灵床上，取子敬琴弹，弦既不调，掷地云：“子敬<a id="ch7-back" href="../Text/part0026.xhtml#ch7"><sup>[7]</sup></a>，子敬，人琴俱亡！”因恸绝良久，月余亦卒。【【24||《幽明录》曰：“泰元中，有一师从远来，莫知所出。云：‘人命应终，有生乐代者，则死者可生。若逼人求代，亦复不过少时。’人闻此，咸怪其虚诞。王子猷、子敬兄弟特相和睦。子敬疾，属纩，子猷谓之曰：‘吾才不如弟，位亦通塞，请以余年代弟。’师曰：‘夫生代死者，以己年限有余，得以足亡者耳。今贤弟命既应终，君侯算亦当尽，复何所代？’子猷先有背疾，子敬疾笃，恒禁来往。闻亡，便抚心悲惋，都不得一声，背即溃裂。推师之言，信而有实。”<img alt="" src="../Images/image00463.jpeg" style="height:0.1em"/>】】</p>


<p>17　孝武山陵夕，王孝伯入临，告其诸弟曰：“虽榱桷惟新，便自有黍离之哀！”【【25||《中兴书》曰：“烈宗丧，会稽王道子执政，宠幸王国宝，委以机任。王恭入赴山陵，故有此叹。”<img alt="" src="../Images/image00463.jpeg" style="height:0.1em"/>】】</p>

<p>18　羊孚年三十一卒，桓玄与羊欣书曰：“贤从情所信寄，暴疾而殒，【【26||孚。已见。《宋书》曰：“欣字敬元，太山南城人。少怀静默，秉操无竞。美姿容，善笑言，长于草隶。”《羊氏谱》曰：“孚即欣从祖。”】】祝予之叹，如何可言！”【【27||《公羊传》曰：“颜渊死，子曰：‘噫！天丧予！’子路亡，子曰：‘噫！天祝予！’”何休曰：“祝者，断也，天将亡夫子耳。”<img alt="" src="../Images/image00463.jpeg" style="height:0.1em"/>】】</p>


<p>19　桓玄当篡位，语卞鞠云【【28||卞范。已见。】】：“昔羊子道恒禁吾此意。今腹心丧羊孚，爪牙失索元，【【29||《索氏谱》曰：“元字天保，燉煌人。父绪，散骑常侍。元历征虏将军、历阳太守。”《幽明录》曰：“元在历阳，疾病，西界一年少女子姓某，自言为神所降，来与元相闻，许为治护。元性刚直，以为妖惑，收以付狱，戮之于市中。女临死曰：‘却后十七日，当令索元知其罪。’如期，元果亡。”】】而悤悤作此诋突，讵允天心？”</p>


<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0026.xhtml#ch1-back">[1]</a>&#160;龚：绍兴本作“袭”。</p>
<p class="fnote"><a id="ch2" href="../Text/part0026.xhtml#ch2-back">[2]</a>&#160;绍兴本、沈校本“孙”下有“闻之”。</p>
<p class="fnote"><a id="ch3" href="../Text/part0026.xhtml#ch3-back">[3]</a>&#160;绍兴本、沈校本“武”前有“王”。</p>
<p class="fnote"><a id="ch4" href="../Text/part0026.xhtml#ch4-back">[4]</a>&#160;李慈铭曰：“案父当作文。会妻名文彪也。见卷中《方正篇》注。”</p>
<p class="fnote"><a id="ch5" href="../Text/part0026.xhtml#ch5-back">[5]</a>&#160;虔：沈校本作“处”，下同。</p>
<p class="fnote"><a id="ch6" href="../Text/part0026.xhtml#ch6-back">[6]</a>&#160;一：绍兴本、沈校本作“二”。</p>
<p class="fnote"><a id="ch7" href="../Text/part0026.xhtml#ch7-back">[7]</a>&#160;子敬：绍兴本、沈校本无。</p>
</body>
</html>