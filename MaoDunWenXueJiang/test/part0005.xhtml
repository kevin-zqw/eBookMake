<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>德行第一</title>
</head>
<body>
<div style="page-break-after:always"></div>
<h1 class="kindle-cn-heading-2">德行第一</h1>
<p>1　陈仲举言为士则，行为世范，登车揽辔，有澄清天下之志。【【1||《汝南先贤传》曰：“陈蕃字仲举，汝南平舆人。有室，荒芜不扫除，曰：‘大丈夫当为国家扫天下。’值汉桓之末，阉竖用事，外戚豪横。及拜太傅，与大将军窦武谋诛宦官，反为所害。”】】为豫章太守，【【2||《海内先贤传》曰：“蕃为尚书，以忠正忤贵戚，不得在台，迁豫章太守。”】】至，便问徐孺子所在，欲先看之。【【3||谢承《后汉书》曰：“徐穉字孺子，豫章南昌人。清妙高跱，超世绝俗。前后为诸公所辟，虽不就，及其死，万里赴吊。常豫炙鸡一只，以绵渍酒中，暴干以裹鸡，径到所赴冢隧外，以水渍绵，斗米饭，白茅为藉，以鸡置前。酹酒毕，留谒即去，不见丧主。”】】主簿白：“群情欲府君先入廨。”陈曰：“武王式商容之闾，席不暇煗。【【4||许叔重曰：“商容，殷之贤人，老子师也。”车上跽曰式。】】吾之礼贤，有何不可！”【【5||袁宏《汉纪》曰：“蕃在豫章，为穉独设一榻，去则悬之，见礼如此。”<img alt="" src="../Images/image00463.jpeg" style="height:0.1em"/>】】</p>





<p>2　周子居常云：“吾时月不见黄叔度，则鄙吝之心已复生矣。”【【6||子居别见。《典略》曰：“黄宪字叔度，汝南慎阳人。时论者咸云‘颜子复生’。而族出孤鄙，父为牛医。颍川荀季和执宪手曰：‘足下吾师范也。’后见袁奉高曰：‘卿国有颜子，宁知之乎？’奉高曰：‘卿见吾叔度邪？’戴良少所服下，见宪则自降薄，怅然若有所失。母问：‘汝何不乐乎？复从牛医儿所来邪？’良曰：‘瞻之在前，忽焉在后，所谓良之师也。’”<img alt="" src="../Images/image00463.jpeg" style="height:0.1em"/>】】</p>

<p>3　郭林宗至汝南，造袁奉高，【【7||《续汉书》曰：“郭泰字林宗，太原介休人。泰少孤，年二十，行学至成皋屈伯彦精庐。乏食，衣不盖形，而处约味道，不改其乐。李元礼一见称之，曰：‘吾见士多矣，无如林宗者也。’及卒，蔡伯喈为作碑，曰：‘吾为人作铭，未尝不有惭容，唯为郭有道碑颂无愧耳。’初，以有道君子征。泰曰：‘吾观乾象人事，天之所废，不可支也。’遂辞以疾。”《汝南先贤传》曰：“袁宏<a id="ch1-back" href="../Text/part0005.xhtml#ch1"><sup>[1]</sup></a>字奉高，慎阳人。友黄叔度于童齿，荐陈仲举于家巷。辟太尉掾，卒。”】】车不停轨，鸾不辍轭。诣黄叔度，乃弥日信宿。人问其故，林宗曰：“叔度汪汪如万顷之陂，澄之不清，扰之不浊，其器深广，难测量也。”【【8||《泰别传》曰：“薛恭祖问之，泰曰：‘奉高之器，譬诸泛滥<a id="ch2-back" href="../Text/part0005.xhtml#ch2"><sup>[2]</sup></a>，虽清易挹也。’”<img alt="" src="../Images/image00463.jpeg" style="height:0.1em"/>】】</p>


<p>4　李元礼风格秀整，高自标持，欲以天下名教是非为己任。【【9||薛莹《后汉书》曰：“李膺字元礼，颍川襄城人。抗志清妙，有文武俊才。迁司隶校尉，为党事自杀。”】】后进之士有升其堂者，皆以为登龙门。【【10||《三秦记》曰：“龙门，一名河津，去长安九百里。水悬绝，龟鱼之属莫能上，上则化为龙矣。”<img alt="" src="../Images/image00463.jpeg" style="height:0.1em"/>】】</p>


<p>5　李元礼尝叹荀淑、钟皓【【11||《先贤行状》曰：“荀淑字季和，颍川颍阴人也。所拔韦褐刍牧之中，执案刀笔之吏，皆为英彦。举方正，补朗陵侯相，所在流化。钟皓字季明，颍川长社人。父、祖至德著名。皓高风承世，除林虑长，不之官。人位不足，天爵有余。”】】曰：“荀君清识难尚，钟君至德可师。”【【12||《海内先贤传》曰：“颍川先辈为海内所师者，定陵陈穉叔、颍阴荀淑、长社钟皓。少府李膺宗此三君，常言：‘荀君清识难尚，陈、钟至德可师。’”<img alt="" src="../Images/image00463.jpeg" style="height:0.1em"/>】】</p>


<p>6　陈太丘诣荀朗陵，贫俭无仆役。【【13||陈<a id="ch4-back" href="../Text/part0005.xhtml#ch4"><sup>[4]</sup></a>寔字仲弓，颍川许昌人。为闻喜令、太丘长，风化宣流。】】乃使元方将车，【【14||《先贤行状》曰：“陈纪字元方，寔长子也。至德绝俗，与寔高名并著，而弟谌又配之。每宰府辟召，羔雁成群，世号三君，百城皆图画。”】】季方持杖后从<a id="ch3-back" href="../Text/part0005.xhtml#ch3"><sup>[3]</sup></a>。长文尚小，载著车中。既至，荀使叔慈应门，慈明行酒，余六龙下食。【【15||张璠《汉纪》曰：“淑有八子：俭、鲲<a id="ch5-back" href="../Text/part0005.xhtml#ch5"><sup>[5]</sup></a>、靖、焘、汪、爽、肃、敷。淑居西豪里，县令苑康曰‘昔高阳氏有才子八人’，遂署其里为高阳里，时人号曰八龙。”】】文若亦小，坐著膝前。于时，太史奏：“真人东行。”【【16||檀道鸾《续晋阳秋》曰：“陈仲弓从诸子侄造荀父子。于时，德星聚，太史奏：‘五百里贤人聚。’”<img alt="" src="../Images/image00463.jpeg" style="height:0.1em"/>】】</p>




<p>7　客有问陈季方：【【17||《海内先贤传》曰：“陈谌字季方，寔少子也。才识博达，司空掾公车征，不就。”<img alt="" src="../Images/image00463.jpeg" style="height:0.1em"/>】】“足下家君太丘有何功德，而荷天下重名？”季方曰：“吾家君譬如桂树生泰山之阿，上有万仞之高，下有不测之深；上为甘露所沾，下为渊泉所润。当斯之时，桂树焉知泰山之高、渊泉之深，不知有功德与无也！”</p>

<p>8　陈元方子长文有英才，【【18||《魏书》曰：“陈群字长文，祖寔尝谓宗人曰：‘此儿必兴吾宗。’及长，有识度。其所善皆父党。”】】与季方子孝先【【19||《陈氏谱》曰：“谌子忠，字孝先。州辟不就。”】】各论其父功德，争之不能决，咨于太丘。太丘曰：“元方难为兄，季方难为弟。”【【20||一作“元方难为弟，季方难为兄”。<img alt="" src="../Images/image00463.jpeg" style="height:0.1em"/>】】</p>



<p>9　荀<a id="ch6-back" href="../Text/part0005.xhtml#ch6"><sup>[6]</sup></a>巨伯远看友人疾，【【21||《荀氏家传》曰：“巨伯，汉桓帝时人也。亦出颍川，未详其始末。”<img alt="" src="../Images/image00463.jpeg" style="height:0.1em"/>】】值胡贼攻郡，友人语巨伯曰：“吾今死矣，子可去！”巨伯曰：“远来相视，子令吾去，败义以求生，岂荀巨伯所行邪？”贼既至，谓巨伯曰：“大军至，一郡尽空，汝何男子，而敢独止？”巨伯曰：“友人有疾，不忍委之，宁以我身代友人命。”贼相谓曰：“我辈无义之人，而入有义之国！”遂班军而还，一郡并获全。</p>

<p>10　华歆遇子弟甚整，虽闲室之内，严<a id="ch7-back" href="../Text/part0005.xhtml#ch7"><sup>[7]</sup></a>若朝典。【【22||《魏志》曰：“歆字子鱼，平原高唐人。”《魏略》曰：“灵帝时，与北海邴原、管宁俱游学相善，时号三人为一龙。谓歆为龙头，宁为龙腹，原为龙尾。”<img alt="" src="../Images/image00463.jpeg" style="height:0.1em"/>】】陈元方兄弟恣柔爱之道。而二门之里，两不失雍熙之轨焉。</p>

<p>11　管宁、华歆共园中锄菜，【【23||《傅子》曰：“宁字幼安，北海朱虚人，齐相管仲之后也。”】】见地有片金，管挥锄与瓦石不异，华捉而掷去之。又尝同席读书，有乘轩冕过门者，宁读如故，歆废书出看。宁割席分坐曰：“子非吾友也。”【【24||《魏略》曰：“宁少恬静，常笑邴原、华子鱼有仕宦意。及歆为司徒，上书让宁。宁闻之，笑曰：‘子鱼本欲作老吏，故荣之耳。’”<img alt="" src="../Images/image00463.jpeg" style="height:0.1em"/>】】</p>


<p>12　王朗每以识度推华歆。【【25||《魏书》曰：“朗字景兴，东海郯人。魏司徒。”】】歆蜡日，【【26||《礼记》曰：“天子大蜡八。伊耆氏始为蜡。蜡，索也。岁十二月，合聚万物而索飨之。”《五经要义》曰：“三代名腊：夏曰嘉平，殷曰清祀，周曰大蜡，总谓之腊。”晋博士张亮议曰：“蜡者，合聚百物索飨之，岁终休老息民也。腊者，祭宗庙五祀。《传》曰：‘腊，接也。祭则新故交接也。’秦汉以来，腊之明日为祝<a id="ch8-back" href="../Text/part0005.xhtml#ch8"><sup>[8]</sup></a>岁，古之遗语也。”】】尝集子侄燕饮，王亦学之。有人向张华说此事，张曰：“王之学华，皆是形骸之外，去之所以更远。”【【27||王隐《晋书》曰：“张华字茂先，范阳人也。累迁司空，而为赵王伦所害。”<img alt="" src="../Images/image00463.jpeg" style="height:0.1em"/>】】</p>



<p>13　华歆、王朗俱乘船避难，有一人欲依附，歆辄难之。朗曰：“幸尚宽，何为不可？”后贼追至，王欲舍所携人。歆曰：“本所以疑，正为此耳。既已纳其自托，宁可以急相弃邪？”遂携拯如初。世以此定华、王之优劣。【【28||华峤《谱叙》曰：“歆为下邽令，汉室方乱，乃与同志士郑太等六七人避世。自武关出，道遇一丈夫独行，愿得与俱，皆哀许之。歆独曰：‘不可。今在危险中，祸福患害，义犹一也。今无故受之，不知其义，若有进退，可中弃乎？’众不忍，卒与俱行。此丈夫中道堕井，皆欲弃之。歆乃曰：‘已与俱矣，弃之不义。’卒共还，出之而后别。”<img alt="" src="../Images/image00463.jpeg" style="height:0.1em"/>】】</p>

<p>14　王祥事后母朱夫人甚谨。【【29||《晋诸公赞》曰：“祥字休征，琅邪临沂人。”《祥世家》曰：“祥父融，娶高平薛氏，生祥。继室以庐江朱氏，生览。”《晋阳秋》曰：“后母数谮祥，屡以非理使祥，弟览辄与祥俱。又虐使祥妇，览妻亦趋而共之。母患<a id="ch9-back" href="../Text/part0005.xhtml#ch9"><sup>[9]</sup></a>，方盛寒冰冻，母欲生鱼，祥解衣将剖冰求之，会有处冰小解，鱼出。”萧广济《孝子传》曰：“祥后母忽欲黄雀炙，祥念难卒致。须臾，有数十黄雀飞入其幕。母之所须，必自奔走，无不得焉。其诚至如此。”】】家有一李树，结子殊好，母恒使守之。时风雨忽至，祥抱树而泣。【【30||萧广济《孝子传》曰：“祥后母庭中有李，始结子，使祥昼视鸟雀<a id="ch10-back" href="../Text/part0005.xhtml#ch10"><sup>[10]</sup></a>，夜则趍<a id="ch11-back" href="../Text/part0005.xhtml#ch11"><sup>[11]</sup></a>鼠。一夜，风雨大至，祥抱泣至晓，母见之恻然。”】】祥尝在别床眠，母自往闇斫之。值祥私起，空斫得被。既还，知母憾之不已，因跪前请死。母于是感悟，爱之如己子。【【31||虞预《晋书》曰：“祥以后母故，陵迟不仕。年向六十，刺史吕虔檄为别驾。时人歌之曰：‘海沂之康，寔赖王祥。邦国不空，别驾之功。’累迁太保。”<img alt="" src="../Images/image00463.jpeg" style="height:0.1em"/>】】</p>



<p>15　晋文王称阮嗣宗至慎，每与之言，言皆玄远，未尝臧否人物。【【32||《魏书》曰：“文王讳昭，字子上，宣帝第二子也。”《魏氏春秋》曰：“阮籍字嗣宗，陈留尉氏人，阮瑀子也。宏达不羁，不拘礼俗。兖州刺史王昶请与相见，终日不得与言。昶愧叹之，自以不能测也。口不论事，自然高迈。”李康<a id="ch12-back" href="../Text/part0005.xhtml#ch12"><sup>[12]</sup></a>《家诫》曰：“昔尝<a id="ch13-back" href="../Text/part0005.xhtml#ch13"><sup>[13]</sup></a>侍坐于先帝，时有三长史俱见，临辞出，上曰：‘为官长当清、当慎、当勤，修此三者，何患不治乎！’并受诏。上顾谓吾等曰：‘必不得已而去，于斯三者何先？’或对曰：‘清固为本。’复问吾，吾对曰：‘清慎之道，相须而成，必不得已，慎乃为大。’上曰：‘卿<a id="ch14-back" href="../Text/part0005.xhtml#ch14"><sup>[14]</sup></a>言得之矣！可举近世能慎者谁乎？’吾乃举故太尉荀<a id="ch15-back" href="../Text/part0005.xhtml#ch15"><sup>[15]</sup></a>景倩、尚书董仲达、仆射王公仲。上曰：‘此诸人者，温恭朝夕，执事有恪，亦各其慎也。然天下之至慎者，其唯阮嗣宗乎！每与之言，言及玄远，而未尝评论时事，臧否人物，可谓至慎乎！’”<img alt="" src="../Images/image00463.jpeg" style="height:0.1em"/>】】</p>

<p>16　王戎云：“与嵇康居二十年，未尝见其喜愠之色。”【【33||康集叙曰：“康字叔夜，谯国铚人。”王隐《晋书》曰：“嵇本姓溪<a id="ch16-back" href="../Text/part0005.xhtml#ch16"><sup>[16]</sup></a>，其先避怨徙上虞，移谯国铚县。以出自会稽，取国一支，音同本奚焉。”虞预《晋书》曰：“铚有嵇山，家于其侧，因氏焉。”《康别传》曰：“康性含垢藏瑕，爱恶不争于怀，喜怒不寄于颜。所知王濬冲在襄城，面数百，未尝见其疾声朱颜。此亦方中之美范，人伦之胜业也。”《文章叙录》曰：“康以魏长乐亭主壻迁郎中，拜中散大夫。”<img alt="" src="../Images/image00463.jpeg" style="height:0.1em"/>】】</p>

<p>17　王戎、和峤同时遭大丧，俱以孝称。王鸡骨支床，和哭泣备礼。【【34||《晋诸公赞》曰：“戎字濬冲，琅邪人，太保祥宗族也。文皇帝辅政，钟会荐之曰：‘裴楷清通，王戎简要。’即俱辟为掾。晋践祚，累迁荆州刺史，以平吴功，封安丰侯。”《晋阳秋》曰：“戎为豫州刺史，遭母忧，性至孝，不拘礼制，饮酒食肉，或观棋奕，而容貌毁悴，杖而后起。时汝南和峤亦名士也，以礼法自持。处大忧，量米而食，然顦顇哀毁不逮戎也。”】】武帝谓刘仲雄曰【【35||王隐《晋书》曰：“刘毅字仲雄，东莱掖人，汉城阳景王后也。亮直清方，见有不善，必评论之，王公大人望风惮之。侨居阳平，太守杜恕致为功曹，沙汰郡吏三百余人。三魏佥曰：‘但闻刘功曹，不闻杜府君。’累迁尚书、司隶校尉。”】】：“卿数省王、和不？闻和哀苦过礼，使人忧之。”仲雄曰：“和峤虽备礼，神气不损；王戎虽不备礼，而哀毁骨立。臣以和峤生孝，王戎死孝。陛下不应忧峤，而应忧戎。”【【36||《晋阳秋》曰：“世祖及时谈以此贵戎也。”<img alt="" src="../Images/image00463.jpeg" style="height:0.1em"/>】】</p>



<p>18　梁王、赵王，【【37||朱凤《晋书》曰：“宣帝张夫人生梁孝王彤，字子徽，位至太宰。桓夫人生赵王伦，字子彝，位至相国。”】】国之近属，贵重当时。裴令公【【38||《晋诸公赞》曰：“裴楷字叔则，河东闻喜人，司空秀之从弟也。父徽，冀州刺史，有俊识。楷特精《易》义。累迁河南尹、中书令，卒。”】】岁请二国租钱数百万，以恤中表之贫者。或讥之曰：“何以乞物行惠？”裴曰：“损有余，补不足，天之道也。”【【39||《名士传》曰：“楷行己取与，任心而动，毁誉虽至，处之晏然，皆此类。”<img alt="" src="../Images/image00463.jpeg" style="height:0.1em"/>】】</p>



<p>19　王戎云：“太保居<a id="ch17-back" href="../Text/part0005.xhtml#ch17"><sup>[17]</sup></a>在正始中，不在能言之流。及与之言，理中清远，将无以德掩其言！”【【40||《晋阳秋》曰：“祥少有美德行。”<img alt="" src="../Images/image00463.jpeg" style="height:0.1em"/>】】</p>

<p>20　王安丰遭艰，至性过人。裴令往吊之，曰：“若使一恸果能伤人，濬冲必不免灭性之讥。”【【41||《曲礼》曰：“居丧之礼，毁瘠不形，视听不衰，不胜丧，乃比于不慈不孝。”《孝经》曰：“毁不灭性，圣人之教也。”<img alt="" src="../Images/image00463.jpeg" style="height:0.1em"/>】】</p>

<p>21　王戎父浑有令名，官至凉州刺史。【【42||《世语》曰：“浑字长原，有才<a id="ch19-back" href="../Text/part0005.xhtml#ch19"><sup>[19]</sup></a>望。历尚书、凉州刺史。”】】浑薨，所历九郡<a id="ch18-back" href="../Text/part0005.xhtml#ch18"><sup>[18]</sup></a>义故，怀其德惠，相率致赙数百万，戎悉不受。【【43||虞预《晋书》曰：“戎由是显名。”<img alt="" src="../Images/image00463.jpeg" style="height:0.1em"/>】】</p>


<p>22　刘道真尝为徒，【【44||《晋百官名》曰：“刘宝字道真，高平人。”徒，罪役作者。】】扶风王骏【【45||虞预《晋书》曰：“骏字子臧，宣帝第十三<a id="ch20-back" href="../Text/part0005.xhtml#ch20"><sup>[20]</sup></a>子，好学至孝。”《晋诸公赞》曰：“骏八岁为散骑常侍，侍魏齐王讲。晋受禅，封扶风王，镇关中，为政最美。薨，赠武王。西土思之，但见其碑赞者，皆拜之而泣。其遗爱如此。”<img alt="" src="../Images/image00463.jpeg" style="height:0.1em"/>】】以五百疋布赎之，既而用为从事中郎。当时以为美事。</p>


<p>23　王平子、胡毋彦国诸人皆以任放为达，或有裸体者。【【46||《晋诸公赞》曰：“王澄字平子，有达识，荆州刺史。”《永嘉流人名》曰：“胡毋辅之字彦国，泰山奉高人，湘州刺史。”王隐《晋书》曰：“魏末阮籍嗜酒荒放，露头散发，裸袒箕踞。其后贵游子弟阮瞻、王澄、谢鲲、胡毋辅之之徒皆祖述于籍，谓得大道之本。故去巾帻，脱衣服，露丑恶，同禽兽。甚者名之为通，次者名之为达也。”<img alt="" src="../Images/image00463.jpeg" style="height:0.1em"/>】】乐广笑曰：“名教中自有乐地，何为乃尔也！”</p>

<p>24　郗公值永嘉丧乱，在乡里，甚穷馁。乡人以公名德，传共饴之。公常携兄子迈及外生周翼二小儿往食。乡人曰：“各自饥困，以君之贤，欲共济君耳，恐不能兼有所存。”公于是独往食，辄含饭着两颊边，还吐与二儿。后并得存，同过江。【【47||《郗鉴别传》曰：“鉴字道徽，高平金乡人，汉御史大夫郗虑后也。少有体正，躭思经籍，以儒雅著名。永嘉末，天下大乱，饥馑相望，冠带以下，皆割己之资供鉴。元皇征为领军，迁司空、太尉。”《中兴书》曰：“鉴兄子迈，字思远，有干世才略。累迁少府、中护军。”】】郗公亡，翼为剡县，解职归，席苫于公灵床头，心丧终三年。【【48||《周氏谱》曰：“翼字子卿，陈郡人。祖奕，上谷太守。父优，车骑咨议。历剡令、青州刺史、少府卿，六十四而卒。”<img alt="" src="../Images/image00463.jpeg" style="height:0.1em"/>】】</p>


<p>25　顾荣在洛阳，尝应人请，觉行炙人有欲炙之色，因辍己施焉。同坐嗤之，荣曰：“岂有终日执之，而不知其味者乎？”后遭乱渡江，每经危急，常有一人左右己，问其所以，乃受炙人也。【【49||《文士传》曰：“荣字彦先，吴郡人。其先越王勾践之支庶，封于顾邑，子孙遂氏焉，世为吴著姓。大父雍，吴丞相。父穆，宜都太守。荣少朗俊机警，风颖标彻，历廷尉正。曾在省与同僚共饮，见行炙者有异于常仆，乃割炙以噉之。后赵王伦篡位，其子为中领军，逼用荣为长史。及伦诛，荣亦被执。凡受戮等辈十有余人。或有救荣者，问其故，曰：‘某省中受炙臣也。’荣乃悟而叹曰：‘一餐之惠，恩今不忘，古人岂虚言哉！’”<img alt="" src="../Images/image00463.jpeg" style="height:0.1em"/>】】</p>

<p>26　祖光禄少孤贫，性至孝，常自为母炊爨作食。【【50||王隐《晋书》曰：“祖纳字士言，范阳遒人，九世孝廉。纳诸母三兄，最治行操，能清言，历太子中庶子、廷尉卿。避地江南，温峤荐为光禄大夫。”】】王平北闻其佳名，以两婢饷之，因取为中郎。【【51||《王乂别传》曰：“乂字叔元，琅邪临沂人。时蜀新平，二将作乱，文帝西之长安，乃征为相国司马，迁大尚书、出督幽州诸军事、平北将军。”】】有人戏之者曰：“奴价倍婢。”祖云：“百里奚亦何必轻于五羖之皮邪？”【【52||《楚国先贤传》曰：“百里奚字井<a id="ch21-back" href="../Text/part0005.xhtml#ch21"><sup>[21]</sup></a>伯，楚国人。少仕于虞，为大夫。晋欲假道于虞以伐虢，谏而不听，奚乃去之。”《说苑》曰：“秦穆公使贾人载盐于虞，诸贾人买百里奚以五羊皮。穆公观盐，怪其牛肥，问其故，对曰：‘饮食以时，使之不暴，是以肥也。’公令有司沐浴衣冠之。公孙支让其卿位，号曰五羖大夫。”<img alt="" src="../Images/image00463.jpeg" style="height:0.1em"/>】】</p>



<p>27　周镇罢临川郡还都，未及上住，泊青溪渚。【【53||《永嘉流人名》曰：“镇字康时，陈留尉氏人也。祖父和，故安令。父震，司空长史。”《中兴书》曰：“镇清约寡欲，所在有异绩。”】】王丞相往看之。【【54||《丞相别传》曰：“王导字茂弘，琅邪人。祖览，以德行称。父裁，侍御史。导少知名，家世贫约，恬畅乐道，未尝以风尘经怀也。”】】时夏月，暴雨卒至，舫至狭小，而又大漏，殆无复坐处。王曰：“胡威之清，何以过此！”即启用为吴兴郡。【【55||《晋阳秋》曰：“胡威字伯虎，淮南人。父质，以忠清显。质为荆州，威自京师往省之。及告归，质赐威绢一匹。威跪曰：‘大人清高，于何得此？’质曰：‘是吾奉禄之余，故以为汝粮耳。’威受而去。每至客舍，自放驴，取樵爨炊。食毕，复随旅进道。质帐下都督阴赍粮要之，因与为伴。每事相助经营之，又进少饭，威疑之，密诱问之，乃知都督也。谢而遣之。后以白质，质杖都督一百，除其吏名。父子清慎如此。及威为徐州，世祖赐见，与论边事及平生。帝叹其父清，因谓威曰：‘卿清孰与父？’对曰：‘臣清不如也。’帝曰：‘何以为胜汝邪？’对曰：‘臣父清畏人知，臣清畏人不知，是以不如远矣。’”<img alt="" src="../Images/image00463.jpeg" style="height:0.1em"/>】】</p>



<p>28　邓攸始避难，于道中弃己子，全弟子。【【56||《晋阳秋》曰：“攸字伯道，平阳襄陵人。七岁丧父母及祖父母<a id="ch22-back" href="../Text/part0005.xhtml#ch22"><sup>[22]</sup></a>，持重九年。性清慎平简。”邓粲《晋纪》曰：“永嘉中，攸为石勒所获，召见，立幕下与语，说之，坐而饭焉。攸车所止，与胡人邻毂，胡人失火烧车营，勒吏案问胡，胡诬攸。攸度不可与争，乃曰：‘向为老姥作粥，失火延逸，罪应万死。’勒知，遣之。所诬胡厚德攸，遗其驴马，护送令得逸。”王隐《晋书》曰：“攸以路远，斫坏车，以牛马负妻子以叛<a id="ch23-back" href="../Text/part0005.xhtml#ch23"><sup>[23]</sup></a>，贼又掠其牛马。攸语妻曰：‘吾弟早亡，唯有遗民。今当步走，儋两儿尽死，不如弃己儿，抱遗民。吾后犹当有儿。’妇从之。”《中兴书》曰：“攸弃儿于草中，儿啼呼追之，至莫复及。攸明日系儿于树而去，遂渡江，至尚书左仆射，卒。弟子绥服攸齐衰三年。”<img alt="" src="../Images/image00463.jpeg" style="height:0.1em"/>】】既过江，取一妾，甚宠爱。历年后讯其所由，妾具说是北人遭乱，忆父母姓名，乃攸之甥也。攸素有德业，言行无玷，闻之哀恨终身，遂不复畜妾。</p>

<p>29　王长豫为人谨顺，事亲尽色养之孝。【【57||《中兴书》曰：“王悦字长豫，丞相导长子也。仕至中书侍郎。”】】丞相见长豫辄喜，见敬豫辄嗔。【【58||《文字志》曰：“王恬字敬豫，导次子也。少卓荦不羁，疾学尚武，不为导所重。至中军将军。多才艺，善隶书，与济阳江虨<a id="ch24-back" href="../Text/part0005.xhtml#ch24"><sup>[24]</sup></a>以善奕闻。”】】长豫与丞相语，恒以慎密为端。丞相还台，及行，未尝不送至车后。恒与曹夫人并当箱箧。长豫亡后，丞相还台，登车后，哭至台门。曹夫人作簏，封而不忍开。【【59||《王氏谱》曰：“导娶彭城曹韶女，名淑。”<img alt="" src="../Images/image00463.jpeg" style="height:0.1em"/>】】</p>



<p>30　桓常侍闻人道深公者，辄曰：“此公既有宿名，加先达知称，又与先人至交，不宜说之。”【【60||《桓彝别传》曰：“彝字茂伦，谯国龙亢人，汉五更桓荣十世孙也。父颖<a id="ch25-back" href="../Text/part0005.xhtml#ch25"><sup>[25]</sup></a>，有高名。彝少孤，识鉴明朗，避乱渡江，累迁散骑常侍。”僧法深，不知其俗姓，盖衣冠之胤也。道徽高扇，誉播山东，为中州刘公弟子。值永嘉乱，投迹杨土，居止京邑，内持法纲，外允具瞻，弘道之法师也。以业慈<a id="ch26-back" href="../Text/part0005.xhtml#ch26"><sup>[26]</sup></a>清净，而不耐风尘，考室剡县东二百里𡵙山中，同游十余人，高栖浩然。支道林宗其风范，与高丽道人书，称其德行。年七十有九，终于山中也。<img alt="" src="../Images/image00463.jpeg" style="height:0.1em"/>】】</p>

<p>31　庾公乘马有的卢，【【61||《晋阳秋》曰：“庾亮字元规，颍川鄢陵人，明穆皇后长兄也。渊雅有德量，时人方之夏侯太初、陈长文之伦。侍从父琛避地会稽，端拱嶷然，郡人严惮之。觐接之者，数人而已。累迁征西大将军、荆州刺史。”《伯乐相马经》曰：“马白额入口至齿者，名曰榆雁，一名的卢。奴乘客死，主乘弃市，凶马也。”】】或语令卖去。【【62||《语林》曰：“殷浩劝公卖马。”】】庾云：“卖之必有买者，即当害其主。宁可不安己而移于他人哉？昔孙叔敖杀两头蛇以为后人，古之美谈，【【63||贾谊《新书》曰：“孙叔敖为儿时，出道上，见两头蛇，杀而埋之。归见其母，泣。问其故，对曰：‘夫见两头蛇者必死，今出见之，故尔。’母曰：‘蛇今安在？’对曰：‘恐后人见，杀而埋之矣。’母曰：‘夫有阴德，必有阳报，尔无忧也。’后遂兴于楚朝。及长，为楚令尹。”<img alt="" src="../Images/image00463.jpeg" style="height:0.1em"/>】】效之，不亦达乎！”</p>



<p>32　阮光禄在剡，曾有好车，借者无不皆给。有人葬母，意欲借而不敢言。阮后闻之，叹曰：“吾有车而使人不敢借，何以车为？”遂焚之。【【64||《阮光禄别传》曰：“裕字思旷，陈留尉氏人。祖略，齐国内史。父顗，汝南太守。裕淹通有理识，累迁侍中。以疾筑室会稽剡山。征金紫光禄大夫，不就。年六十一卒。”<img alt="" src="../Images/image00463.jpeg" style="height:0.1em"/>】】</p>

<p>33　谢奕作剡令，【【65||《中兴书》曰：“谢奕字无奕，陈郡阳夏人。祖衡，太子少傅。父裒，吏部尚书。奕少有器鉴，辟太尉掾、剡令，累迁豫州刺史。”<img alt="" src="../Images/image00463.jpeg" style="height:0.1em"/>】】有一老翁犯法，谢以醇酒罚之，乃至过醉而犹未已。太傅时年七八岁，著青布绔，在兄膝边坐，谏曰：“阿兄，老翁可念，何可作此。”奕于是改容曰：“阿奴欲放去邪？”遂遣之。</p>

<p>34　谢太傅绝重褚公，常称“褚季野虽不言，而四时之气亦备。”【【66||《文字志》曰：“谢安字安石，奕弟也。世有学行。安弘粹通远，温雅融畅。桓彝见其四岁时，称之曰：‘此儿风神秀彻，当继踪王东海。’善行书。累迁太保、录尚书事，赠太傅。”《晋阳秋》曰：“褚裒字季野，河南阳翟人。祖䂮，安东将军。父治<a id="ch27-back" href="../Text/part0005.xhtml#ch27"><sup>[27]</sup></a>，武昌太守。裒少有简贵之风，冲默之称。累迁江、兖二州刺史。赠侍中、太傅。”<img alt="" src="../Images/image00463.jpeg" style="height:0.1em"/>】】</p>

<p>35　刘尹在郡，临终绵惙，闻阁下祠神鼓舞，正色曰：“莫得淫祀！”【【67||《刘尹别传》曰：“惔字真长，沛国萧人也，汉氏之后。真长有雅裁，虽荜门陋巷，晏如也。历司徒左长史、侍中、丹阳尹。为政务镇静信诚，风尘不能移也。”】】外请杀车中牛祭神，真长答曰：“丘之祷久矣，勿复为烦！”【【68||《包氏论语》曰：“祷，请也。”孔安国曰：“孔子素行合于神明，故曰：‘丘之祷久矣。’”<img alt="" src="../Images/image00463.jpeg" style="height:0.1em"/>】】</p>


<p>36　谢公夫人教儿，问太傅：“那得初不见君教儿？”答曰：“我常自教儿。”【【69||《谢氏谱》曰：“安娶沛国刘耽女。”按，太尉刘子真，清洁有志操，行己以礼。而二子不才，并黩货致罪，子真坐免官。客曰：“子奚不训导之？”子真曰：“吾之行事，是其耳目所闻见，而不放效，岂严训所变邪？”安石之旨同子真之意也。<img alt="" src="../Images/image00463.jpeg" style="height:0.1em"/>】】</p>

<p>37　晋简文为抚军时，【【70||《续晋阳秋》曰：“帝讳昱，字道万，中宗少子也，仁闻<a id="ch28-back" href="../Text/part0005.xhtml#ch28"><sup>[28]</sup></a>有智度。穆帝幼冲，以抚军辅政。大司马桓温废海西公而立帝，在位三年而崩。”<img alt="" src="../Images/image00463.jpeg" style="height:0.1em"/>】】所坐床上尘不听拂，见鼠行迹，视以为佳。有参军见鼠白日行，以手板批杀之，抚军意色不说。门下起弹教曰：“鼠被害，尚不能忘怀，今复以鼠损人，无乃不可乎？”</p>

<p>38　范宣年八岁，后园挑菜，误伤指，大啼。人问：“痛邪？”答曰：“非为痛，身体发肤，不敢毁伤，是以啼耳！”【【71||《宣别传》曰：“宣字子宣，陈留人，汉莱芜长范丹后也。年十岁，能诵《诗》《书》。儿童时，手伤改容，家人以其年幼，皆异之。征太学博士、散骑常侍，一无所就。年五十四卒。”】】宣洁行廉约，韩豫章遗绢百匹，不受。【【72||《中兴书》曰：“宣家至贫，罕交人事。豫章太守殷羡见宣茅茨不完，欲为改室，宣固辞。羡爱之，以宣贫，加年饥疾疫，厚饷给之，宣又不受。”《续晋阳秋》曰：“韩伯字康伯，颍川人。好学，善言理。历豫章太守、领军将军。”<img alt="" src="../Images/image00463.jpeg" style="height:0.1em"/>】】减五十匹，复不受。如是减半，遂至一匹，既终不受。韩后与范同载，就车中裂二丈与范，云：“人宁可使妇无㡓邪？”范笑而受之。</p>


<p>39　王子敬病笃，道家上章，应首过，问子敬“由来有何异同得失？”子敬云：“不觉有余事，惟忆与郗家离婚。”【【73||《王氏谱》曰：“献之娶高平郗昙女，名道茂，后离婚。”《献之别传》曰：“祖父旷，淮南太守。父羲之，右将军。咸宁中，诏尚余姚公主，迁中书令，卒。”<img alt="" src="../Images/image00463.jpeg" style="height:0.1em"/>】】</p>

<p>40　殷仲堪既为荆州，值水俭，食常五盌，盘外无余肴。饭粒脱落盘席间，辄拾以噉之。虽欲率物，亦缘其性真素。每语子弟云：“勿以我受任方州，云我豁平昔时意，今吾处之不易。贫者士之常，焉得登枝而捐其本？尔曹其存之！”【【74||《晋安帝纪》曰：“仲堪，陈郡人，太常融孙也。车骑将军谢玄请为长史，孝武说之，俄为黄门侍郎。自杀袁悦之后，上深为晏驾后计，故先出王恭为北蕃。荆州刺史王忱死，乃中诏用仲堪代焉。”<img alt="" src="../Images/image00463.jpeg" style="height:0.1em"/>】】</p>

<p>41　初，桓南郡、杨广共说殷荆州，宜夺殷觊南蛮以自树。【【75||《桓玄别传》曰：“玄字敬道，谯国龙亢人，大司马温少子也。幼童中，温甚爱之，临终命以为嗣。年七岁，袭封南郡公，拜太子洗马、义兴太守。不得志，少时去职，归其国。与荆州刺史殷仲堪素旧，情好甚隆。”周祗《隆安记》曰：“广字德度，弘农人，杨震后也。”《晋安帝纪》曰：“觊字伯道，陈郡人。由中书郎出为南蛮校尉。觊亦以率易才悟著称，与从弟仲堪俱知名。”《中兴书》曰：“初，仲堪欲起兵，密邀觊，觊不同。杨广与弟佺期劝杀觊，仲堪不许。”】】觊亦即晓其旨，尝因行散，率尔去下舍，便不复还，内外无预知者，意色萧然，远同鬬生之无愠。时论以此多之。【【76||《春秋传》曰：“楚令尹子文，鬬氏也。”《论语》曰：“令尹子文三仕为令尹，无喜色；三已之，无愠色。”<img alt="" src="../Images/image00463.jpeg" style="height:0.1em"/>】】</p>


<p>42　王仆射在江州，为殷、桓所逐，奔窜豫章，存亡未测。【【77||徐广《晋纪》曰：“王愉字茂和，太原晋阳人，安北将军坦之次子也。以辅国司马出为江州刺史。愉始至镇，而桓玄、杨佺期举兵以应王恭，乘流奄至。愉无防，惶遽奔临川，为玄所得。玄篡位，迁尚书左仆射。”】】王绥在都，既忧慽<a id="ch29-back" href="../Text/part0005.xhtml#ch29"><sup>[29]</sup></a>在貌，居处饮食，每事有降。时人谓为“试守孝子”。【【78||《中兴书》曰：“绥字彦猷，愉子也。少有令誉。自王浑<a id="ch30-back" href="../Text/part0005.xhtml#ch30"><sup>[30]</sup></a>至坦之，六世盛德，绥又知名于时，冠冕莫与为比。位至中书令、荆州刺史。桓玄败后，与父愉谋反，伏诛。”<img alt="" src="../Images/image00463.jpeg" style="height:0.1em"/>】】</p>


<p>43　桓南郡【【79||玄也。】】既破殷荆州，收殷将佐十许人，咨议罗企生亦在焉。【【80||《玄别传》曰：“玄克荆州，杀殷道护及仲堪参军罗企生、鲍季礼，皆仲堪所亲仗也。”】】桓素待企生厚，将有所戮，先遣人语云：“若谢我，当释罪。”企生答曰：“为殷荆州吏，今荆州奔亡，存亡未判，我何颜谢桓公？”【【81||《中兴书》曰：“企生字宗伯，豫章人。殷仲堪初请为府功曹，桓玄来攻，转咨议参军。仲堪多疑少决，企生深忧之，谓其弟遵生曰：‘殷侯仁而无断，事必无成。成败天也，吾当死生以之。’及仲堪走，文武并无送者，唯企生从焉。路经家门，遵生绐之曰：‘作如此分别，何可不执手？’企生回马授手，遵生便牵下之，谓曰：‘家有老母，将欲何行？’企生挥泣<a id="ch31-back" href="../Text/part0005.xhtml#ch31"><sup>[31]</sup></a>曰：‘今日之事，我必死之。汝等奉养，不失子道，一门之内，有忠与孝，亦复何恨！’遵生抱之愈急。仲堪于路待之，企生遥呼曰：‘今日死生是同，愿少见待！’仲堪见其无脱理，策马而去。俄而玄至，人士悉诣玄，企生独不往，而营理仲堪家。或谓曰：‘玄性猜急，未能取卿诚节，若遂不诣，祸必至矣！’企生正色曰：‘我殷侯吏，见遇以国士，不能共殄丑逆，致此奔败，何面目就桓求生乎！’玄闻，怒而收之。谓曰：‘相遇如此，何以见负？’企生曰：‘使君口血未干，而生此奸计，自伤力劣，不能翦定凶逆，我死恨晚尔！’玄遂斩之，时年三十有七，众咸悼之。”】】既出市，桓又遣人问欲何言，答曰：“昔晋文王杀嵇康，而嵇绍为晋忠臣。【【82||王隐《晋书》曰：“绍字延祖，谯国铚人。父康有奇才俊辩。绍十岁而孤，事母孝谨，累迁散骑常侍。惠帝败于荡阴，百官左右皆奔散，唯绍俨然端冕，以身卫帝。兵交御辇，飞箭雨集，遂以见害也。”<img alt="" src="../Images/image00463.jpeg" style="height:0.1em"/>】】从公乞一弟以养老母。”桓亦如言宥之。桓先曾以一羔裘与企生母胡，胡时在豫章，企生问至，即日焚裘。</p>




<p>44　王恭从会稽还，【【83||周祗《隆安记》曰：“恭字孝伯，太原晋阳人。祖父濛，司徒左长史，风流标望。父蕴，镇军将军，亦得世誉。”《恭别传》曰：“恭清廉贵峻，志存格正。起家著作郎，历丹阳尹、中书令，出为五州都督、前将军、青兖二州刺史。”】】王大看之，【【84||王忱，小字佛大。《晋安帝纪》曰：“忱字元达，北平将军坦之第四子也。甚得名于当世，与族子恭少相善，齐声见称。仕至荆州刺史。”<img alt="" src="../Images/image00463.jpeg" style="height:0.1em"/>】】见其坐六尺簟，因语恭：“卿东来，故应有此物，可以一领及我。”恭无言。大去后，即举所坐者送之。既无余席，便坐荐上。后大闻之甚惊，曰：“吾本谓卿多，故求耳。”对曰：“丈人不悉恭，恭作人无长物。”</p>


<p>45　吴郡陈遗【【85||未详。】】家<a id="ch32-back" href="../Text/part0005.xhtml#ch32"><sup>[32]</sup></a>至孝，母好食铛底焦饭，遗作郡主簿，恒装一囊，每煮食，辄贮录焦饭，归以遗母。后值孙恩贼出吴郡，【【86||《晋安帝纪》曰：“孙恩一名灵秀，琅邪人。叔父泰，事五斗米道，以谋反诛。恩逸逃于海上，聚众十万人，攻没郡县。后为临海太守辛昺斩首送之。”】】袁府君【【87||山松。别见。<img alt="" src="../Images/image00463.jpeg" style="height:0.1em"/>】】即日便征，遗已聚敛得数斗焦饭，未展归家，遂带以从军。战于沪渎，败。军人溃散，逃走山泽，皆多饥死，遗独以焦饭得活。时人以为纯孝之报也。</p>



<p>46　孔仆射为孝武侍中，豫蒙眷接。烈宗山陵，孔时为太常，形素羸瘦，着重服，竟日涕泗流涟，见者以为真孝子。【【88||《续晋阳秋》曰：“孔安国字安国，会稽山阴人，车骑愉第六子也。少而孤贫，能善树节，以儒素见称。历侍中、太常、尚书，迁左仆射、特进，卒。”<img alt="" src="../Images/image00463.jpeg" style="height:0.1em"/>】】</p>

<p>47　吴道助、附子兄弟，居在丹阳郡。后遭母童夫人艰，【【89||道助，坦之小字。附子，隐之小字也。《吴氏谱》曰：“坦之字处靖，濮阳人。仕至西中郎将功曹。父坚，取东苑童侩女，名秦姬。”】】朝夕哭临。及思至<a id="ch33-back" href="../Text/part0005.xhtml#ch33"><sup>[33]</sup></a>，宾客吊省，号踊哀绝，路人为之落泪。韩康伯时为丹阳尹，母殷在郡，每闻二吴之哭，辄为凄恻，语康伯曰：“汝若为选官，当好料理此人。”康伯亦甚相知。韩后果为吏部尚书，大吴不免哀制，小吴遂大贵达。【【90||郑缉《孝子传》曰：“隐之字处默，少有孝行，遭母丧，哀毁过礼。时与太常韩康伯邻居。康伯母，扬州刺史殷浩之妹，聪明妇人也。隐之每哭，康伯母辄辍事流涕，悲不自胜，终其丧如此。谓康伯曰：‘汝后若居铨衡，当用此辈人。’后康伯为吏部尚书，乃进用之。”《晋安帝纪》曰：“隐之既有至性，加以廉洁，奉禄颁九族，冬月无被。桓玄欲革岭南之弊，以为广州刺史。去州二十里有贪泉，世传饮之者其心无厌。隐之乃至水上酌而饮之，因赋诗曰：‘石门有贪泉，一歃重千金。试使夷齐饮，终当不易心。’为卢循所攻，还京师。历尚书、领军将军。”《晋中兴书》曰：“旧云：往广州，饮贪泉，失廉洁之性。吴隐之为刺史，自酌贪泉饮之，题石门为诗云云。”】】</p>


<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0005.xhtml#ch1-back">[1]</a>&#160;宏：绍兴本、沈校本作“闳”。今按，袁阆字奉高，袁闳字夏甫，北宋刘攽校范晔《后汉书·黄宪传》已辨正二字之误。《世说》此条又因“闳”讹作“宏”，王先谦、李慈铭、程炎震等均有考证，唯余嘉锡据唐写本《文选集注》曰：“《文选集注》百十六李善引范晔《后汉书》，正作袁阆。足见唐初人所见范书并不误。其《文选注》及此注作袁闳者，乃宋时浅人据误本范书改之耳。诸家纷纷考辨，虽复与古暗合，然今既见唐写本，则此事不待繁言而自解矣。”</p>
<p class="fnote"><a id="ch2" href="../Text/part0005.xhtml#ch2-back">[2]</a>&#160;徐震堮曰：“泛滥在此处无义，《后汉书·黄宪传》作氿滥，是也。氿泉穴出，穴也，侧出也；滥泉正出，涌出也。见《尔雅·释水》。《汉书·叙传》‘怀氿滥而测深虖重渊’是此语所本。”</p>
<p class="fnote"><a id="ch3" href="../Text/part0005.xhtml#ch3-back">[3]</a>&#160;后从：绍兴本、沈校本作“从后”。</p>
<p class="fnote"><a id="ch4" href="../Text/part0005.xhtml#ch4-back">[4]</a>&#160;绍兴本及嘉靖本“陈”字下皆有“寔传曰”三字。</p>
<p class="fnote"><a id="ch5" href="../Text/part0005.xhtml#ch5-back">[5]</a>&#160;鲲：误。应作“绲”。据绍兴本、沈校本及《三国志·荀彧传》。</p>
<p class="fnote"><a id="ch6" href="../Text/part0005.xhtml#ch6-back">[6]</a>&#160;荀：正文及注文原均误作“苟”，依诸本改。</p>
<p class="fnote"><a id="ch7" href="../Text/part0005.xhtml#ch7-back">[7]</a>&#160;严：绍兴本作“俨”。</p>
<p class="fnote"><a id="ch8" href="../Text/part0005.xhtml#ch8-back">[8]</a>&#160;祝：绍兴本、沈校本作“初”。《艺文类聚》卷五引张亮议与此小异，作“俗谓腊之明日为初岁，秦、汉以来有贺，古之遗语也。”严可均辑《全晋文》卷一百二十七又合其文曰：“俗谓腊之明日为初岁，秦、汉以来，有祝岁者，古之遗语也。”此则以己意改窜耳。</p>
<p class="fnote"><a id="ch9" href="../Text/part0005.xhtml#ch9-back">[9]</a>&#160;沈宝砚曰：“按，‘母患’为句，辞意不足，显有脱文。《晋书》采孙盛此文作‘朱患之乃止’，则‘母患’下当补‘之乃止’三字。”</p>
<p class="fnote"><a id="ch10" href="../Text/part0005.xhtml#ch10-back">[10]</a>&#160;雀：绍兴本、沈校本作“爵”。雀、爵通。</p>
<p class="fnote"><a id="ch11" href="../Text/part0005.xhtml#ch11-back">[11]</a>&#160;趍：绍兴本、沈校本作“趁”。</p>
<p class="fnote"><a id="ch12" href="../Text/part0005.xhtml#ch12-back">[12]</a>&#160;康：诸本均同。按，当作“秉”，李慈铭尝考之。余嘉锡曰：“严可均《全晋文》五十三李秉《家诫》下注曰：‘《魏志·李通传》注引王隐《晋书》，秉尝答司马文王问，因以为《家诫》。《世说·德行篇》注及御览四百三十引王隐《晋书》并作李康。因‘秉’字俗写作‘<img class="kindle-cn-inline-character" alt="" src="../Images/image00465.jpeg"/>’，与‘康’形近而误也。李康字萧远，中山人。《文选·运命论》注引刘义庆《集林》，康早卒。未必入晋也。’是秉、康之误，严氏已辨之甚明。因其书刊行较晚，李氏未见，故重费考正耳。”</p>
<p class="fnote"><a id="ch13" href="../Text/part0005.xhtml#ch13-back">[13]</a>&#160;昔尝：原误作“黄书”。</p>
<p class="fnote"><a id="ch14" href="../Text/part0005.xhtml#ch14-back">[14]</a>&#160;卿：原误作“办”。</p>
<p class="fnote"><a id="ch15" href="../Text/part0005.xhtml#ch15-back">[15]</a>&#160;荀：原误作“苟”。</p>
<p class="fnote"><a id="ch16" href="../Text/part0005.xhtml#ch16-back">[16]</a>&#160;溪：绍兴本、沈校本作“奚”。徐震堮以“奚”为是，证以《魏志·王卫二刘傅传》注引虞预《晋书》：“康家本姓奚，会稽人。先自会稽迁于谯之铚县，改为嵇氏，取嵇字之上，加山以为姓，盖以志其本也。”</p>
<p class="fnote"><a id="ch17" href="../Text/part0005.xhtml#ch17-back">[17]</a>&#160;居：沈校本作“君”。</p>
<p class="fnote"><a id="ch18" href="../Text/part0005.xhtml#ch18-back">[18]</a>&#160;九郡：沈宝砚曰：“按《晋书·地理志》，凉州统郡八，曰金城，曰西平，曰武威，曰张掖，曰西郡，曰酒泉，曰敦煌，曰西海。此‘九’字当作‘八’。”</p>
<p class="fnote"><a id="ch19" href="../Text/part0005.xhtml#ch19-back">[19]</a>&#160;才：沈校本作“士”。</p>
<p class="fnote"><a id="ch20" href="../Text/part0005.xhtml#ch20-back">[20]</a>&#160;三：绍兴本、嘉靖本作“七”。徐震堮曰：“《晋书·宣五王传》，宣帝九男，此云第十七子，误。《文选·任昉〈为范始兴作求立太宰碑表〉》李善注引臧荣绪《晋书》：‘扶风王骏，字子臧，宣帝第七子也。’则‘十’字乃衍文。”</p>
<p class="fnote"><a id="ch21" href="../Text/part0005.xhtml#ch21-back">[21]</a>&#160;井：原作“凡”。百里奚字井伯之说源自《左传·僖公五年》“执虞公及其大夫井伯以媵秦穆姬”之文，自朱熹至阎若璩力辨井伯非百里奚，然于“井”字无异辞。至明时乃有“字凡伯”之说，见诸《尧山堂外纪》等书，或“井”亦作“丼”，形近致误。</p>
<p class="fnote"><a id="ch22" href="../Text/part0005.xhtml#ch22-back">[22]</a>&#160;徐震堮曰：“案《晋书》本传：‘七岁丧父，寻丧母及祖母。’‘祖’下无‘父’字，是也。下云‘持重九年’，盖连服三丧，故云九年。‘父’字恐是衍文。”</p>
<p class="fnote"><a id="ch23" href="../Text/part0005.xhtml#ch23-back">[23]</a>&#160;叛：沈校本作“逃”，于义为长。</p>
<p class="fnote"><a id="ch24" href="../Text/part0005.xhtml#ch24-back">[24]</a>&#160;虨：绍兴本作“彪”。</p>
<p class="fnote"><a id="ch25" href="../Text/part0005.xhtml#ch25-back">[25]</a>&#160;颖：绍兴本、沈校本作“颢”。</p>
<p class="fnote"><a id="ch26" href="../Text/part0005.xhtml#ch26-back">[26]</a>&#160;慈：绍兴本、沈校本作“滋”。</p>
<p class="fnote"><a id="ch27" href="../Text/part0005.xhtml#ch27-back">[27]</a>&#160;治：绍兴本、沈校本作“洽”。</p>
<p class="fnote"><a id="ch28" href="../Text/part0005.xhtml#ch28-back">[28]</a>&#160;闻：绍兴本、沈校本作“明”。</p>
<p class="fnote"><a id="ch29" href="../Text/part0005.xhtml#ch29-back">[29]</a>&#160;慽：绍兴本、沈校本作“戚”。</p>
<p class="fnote"><a id="ch30" href="../Text/part0005.xhtml#ch30-back">[30]</a>&#160;浑：绍兴本作“泽”，是。李慈铭云：“案王浑当作王泽。泽生昶、昶生湛、湛生承、承生述、述生坦之。正得六世。若浑，乃昶之长子，湛之兄，于坦之为从曾祖，安得有六世？《晋书·王绥传》云：‘自昶父汉雁门太守泽，已有名称。忱又秀出，绥亦著称。八叶继轨，轩冕莫与为比焉。’可证浑当作泽。以字形相近而误，各本皆同。王应麟《小学绀珠·氏族类》载王昶至坦之，五世盛德。而注引《世说》注《中兴书》，亦作王浑。则南宋时已误。”</p>
<p class="fnote"><a id="ch31" href="../Text/part0005.xhtml#ch31-back">[31]</a>&#160;泣：绍兴本、沈校本作“涕”。</p>
<p class="fnote"><a id="ch32" href="../Text/part0005.xhtml#ch32-back">[32]</a>&#160;家：徐震堮曰：“‘家’字似衍文，或‘家’上有脱字。”</p>
<p class="fnote"><a id="ch33" href="../Text/part0005.xhtml#ch33-back">[33]</a>&#160;思至：李慈铭云：“案‘思至’二字有误，各本皆同。晋书作‘每至哭临之时，恒有双鹤惊叫。及祥练之夕，复有群雁俱集’。疑此‘思至’二字，当作‘周忌’，思、周，形近；至、忌，声近。”</p>
</body>
</html>