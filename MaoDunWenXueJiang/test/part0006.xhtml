<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>言语第二</title>
</head>
<body>
<div style="page-break-after:always"></div>
<h1 class="kindle-cn-heading-2">言语第二</h1>
<p>1　边文礼见袁奉高，<a id="ch1-48-back" href="../Text/part0006.xhtml#ch1-48"><sup>(1)</sup></a>失次序。<a id="ch2-48-back" href="../Text/part0006.xhtml#ch2-48"><sup>(2)</sup></a>奉高曰：“昔尧聘许由，面无怍色，<a id="ch3-48-back" href="../Text/part0006.xhtml#ch3-48"><sup>(3)</sup></a>先生何为颠倒衣裳？”文礼答曰：“明府初临，尧德未彰，是以贱民颠倒衣裳耳。”<a id="ch4-48-back" href="../Text/part0006.xhtml#ch4-48"><sup>(4)</sup></a></p>
<p class="fnote"><a id="ch1-48" href="../Text/part0006.xhtml#ch1-48-back">(1)</a>闳也。</p>
<p class="fnote"><a id="ch2-48" href="../Text/part0006.xhtml#ch2-48-back">(2)</a>《文士传》曰：“边让字文礼，陈留人。才俊辩逸，大将军何进闻其名，召署令史，以礼见之。让占对闲雅，声气如流，坐客皆慕之。让出就曹，时孔融、王朗等并前为掾，共书刺从让，让平衡与交接。后为九江太守，为魏武帝所杀。”</p>
<p class="fnote"><a id="ch3-48" href="../Text/part0006.xhtml#ch3-48-back">(3)</a>皇甫谧曰：“由字武仲，阳城槐里人也。尧、舜皆师而学事焉，后隐于沛泽之中，尧乃致天下而让焉。由为人据义履方，邪席不坐，邪膳不食，闻尧让而去。其友巢父闻由为尧所让，以为污己，乃临池洗耳。池主怒曰：‘何以污我水？’由于是遁耕于中岳颍水之阳，箕山之下，终身无经天下色。死葬箕山之巅，在阳城之南十里。尧因就其墓，号曰箕山公神，以配食五岳，世世奉祀，至今不绝也。”</p>
<p class="fnote"><a id="ch4-48" href="../Text/part0006.xhtml#ch4-48-back">(4)</a>按，袁闳卒于太尉掾，未尝为汝南，斯说谬矣。<a id="ch1-back" href="../Text/part0006.xhtml#ch1"><sup>[1]</sup></a><img alt="" src="../Images/image00463.jpeg" style="height:0.1em"/></p>
<p>2　徐孺子<a id="ch1-49-back" href="../Text/part0006.xhtml#ch1-49"><sup>(1)</sup></a>年九岁，尝月下戏。人语之曰：“若令月中无物，当极明邪？”<a id="ch2-49-back" href="../Text/part0006.xhtml#ch2-49"><sup>(2)</sup></a>徐曰：“不然，譬如人眼中有瞳子，无此必不明。”</p>
<p class="fnote"><a id="ch1-49" href="../Text/part0006.xhtml#ch1-49-back">(1)</a>穉也。</p>
<p class="fnote"><a id="ch2-49" href="../Text/part0006.xhtml#ch2-49-back">(2)</a>《五经通议》曰：“月中有兔、蟾蜍者何？月，阴也，蟾蜍亦阴也，而与兔并明，阴系于阳也。”<img alt="" src="../Images/image00463.jpeg" style="height:0.1em"/></p>
<p>3　孔文举<a id="ch1-50-back" href="../Text/part0006.xhtml#ch1-50"><sup>(1)</sup></a>年十岁，随父到洛。时李元礼有盛名，为司隶校尉，诣门者皆俊才清称及中表亲戚乃通。文举至门，谓吏曰：“我是李府君亲。”既通，前坐。元礼问曰：“君与仆有何亲？”对曰：“昔先君仲尼与君先人伯阳有师资之尊，是仆与君奕世为通好也。”元礼及宾客莫不奇之。太中大夫陈韪后至，人以其语语之，韪曰：“小时了了，大未必佳。”文举曰：“想君小时必当了了！”韪大踧踖。<a id="ch2-50-back" href="../Text/part0006.xhtml#ch2-50"><sup>(2)</sup></a></p>
<p class="fnote"><a id="ch1-50" href="../Text/part0006.xhtml#ch1-50-back">(1)</a>融也。</p>
<p class="fnote"><a id="ch2-50" href="../Text/part0006.xhtml#ch2-50-back">(2)</a>《续汉书》曰：“孔融字文举，鲁国人，孔子二十四世孙<a id="ch2-back" href="../Text/part0006.xhtml#ch2"><sup>[2]</sup></a>也。高祖父尚，巨鹿太守。父宙，泰山都尉。”《融别传》曰：“融四岁，与兄食梨，辄引<a id="ch3-back" href="../Text/part0006.xhtml#ch3"><sup>[3]</sup></a>小者。人问其故，答曰：‘小儿法当取小者。’年十岁，随父诣京师。河南尹李膺有重名，融欲观其为人，遂造之。膺问：‘高明父祖尝与仆周旋乎？’融曰：‘然。先君孔子与君先人李老君同德比义而相师友。则融与君累世通家也。’众坐莫不叹息，佥曰：‘异童子也！’太中大夫陈韪后至，同坐以告。韪曰：‘人小时了了者，长大未必能奇。’融应声曰：‘即如所言，君之幼时，岂实慧乎？’膺大笑，顾谓融曰：‘长大必为伟器。’”<img alt="" src="../Images/image00463.jpeg" style="height:0.1em"/></p>
<p>4　孔文举有二子，大者六岁，小者五岁。昼日父眠，小者床头盗酒饮之。大儿谓曰：“何以不拜？”答曰：“偷，那得行礼！”<img alt="" src="../Images/image00463.jpeg" style="height:0.1em"/></p>
<p>5　孔融被收，中外惶怖。时融儿大者九岁，小者八岁，二儿故琢钉戏，了无遽容。融谓使者曰：“冀罪止于身，二儿可得全不？”儿徐进曰：“大人岂见覆巢之下复有完卵乎？”寻亦收至。<a id="ch1-52-back" href="../Text/part0006.xhtml#ch1-52"><sup>(1)</sup></a></p>
<p class="fnote"><a id="ch1-52" href="../Text/part0006.xhtml#ch1-52-back">(1)</a>《魏氏春秋》曰：“融对孙权使有讪谤之言，坐弃市。二子方八岁、九岁，融见收，奕棋端坐不起。左右曰：‘而父见执。’二子曰：‘安有巢覆<a id="ch4-back" href="../Text/part0006.xhtml#ch4"><sup>[4]</sup></a>而卵不破者哉！’遂俱见杀。”《世语》曰：“魏太祖以岁俭禁酒，融谓酒以成礼，不宜禁，由是惑众，太祖收寘法焉。二子龆龀，见收，顾谓二子曰：‘何以不辟？’二子曰：‘父尚如此，复何所辟？’”裴松之以为《世语》云融儿不辟，知必俱死，犹差可安。孙盛之言，诚所未譬。八岁小儿，能悬了祸患，聪明特达，卓然既远，则其忧乐之情，固亦有过成人矣。安有见父被执，而无变容，奕棋不起，若在暇豫者乎？昔申生就命，言不忘父，不以己之将死而废念父之情也。父安尚犹若兹，而况颠沛哉！盛以此为美谈，无乃贼夫人之子与！盖由好奇情多，而不知言之伤理也。<img alt="" src="../Images/image00463.jpeg" style="height:0.1em"/></p>
<p>6　颍川太守髡陈仲弓。<a id="ch1-53-back" href="../Text/part0006.xhtml#ch1-53"><sup>(1)</sup></a>客有问元方：“府君何如？”元方曰：“高明之君也。”“足下家君何如？”曰：“忠臣孝子也。”客曰：“《易》称‘二人同心，其利断金；同心之言，其臭如兰。’<a id="ch2-53-back" href="../Text/part0006.xhtml#ch2-53"><sup>(2)</sup></a>何有高明之君而刑忠臣孝子者乎？”元方曰：“足下言何其谬也！故不相答。”客曰：“足下但因伛为恭不能答。”元方曰：“昔高宗放孝子孝己，<a id="ch3-53-back" href="../Text/part0006.xhtml#ch3-53"><sup>(3)</sup></a>尹吉甫放孝子伯奇，<a id="ch4-53-back" href="../Text/part0006.xhtml#ch4-53"><sup>(4)</sup></a>董仲舒放孝子符起。<a id="ch5-53-back" href="../Text/part0006.xhtml#ch5-53"><sup>(5)</sup></a>唯此三君，高明之君；唯此三子，忠臣孝子。”客惭而退。</p>
<p class="fnote"><a id="ch1-53" href="../Text/part0006.xhtml#ch1-53-back">(1)</a>按，寔之在乡里，州郡有疑狱不能决者，皆将诣寔，或到而情首，或中途改辞，或托狂悸，皆曰“宁为刑戮所苦，不为陈君所非。”岂有盛德感人若斯之甚，而不自卫，反招刑辟？殆不然乎！此所谓东野之言耳！</p>
<p class="fnote"><a id="ch2-53" href="../Text/part0006.xhtml#ch2-53-back">(2)</a>王廙注《系辞》曰：“金至坚矣，同心者，其利无不入。兰芳物也，无不乐者。言其同心者，物无不乐也。”</p>
<p class="fnote"><a id="ch3-53" href="../Text/part0006.xhtml#ch3-53-back">(3)</a>《帝王世纪》曰：“殷高宗武丁有贤子孝己，其母蚤死，高宗惑后妻之言，放之而死，天下哀之。”</p>
<p class="fnote"><a id="ch4-53" href="../Text/part0006.xhtml#ch4-53-back">(4)</a>《琴操》曰：“尹吉甫，周卿也，有子伯奇，母死更娶。后妻生子曰伯邽，乃谮伯奇于吉甫，于是放伯奇于野。宣王出游，吉甫从，伯奇乃作歌，以言感之。宣王闻之曰：‘此孝子之辞也。’吉甫乃求伯奇于野，而射杀后妻。”</p>
<p class="fnote"><a id="ch5-53" href="../Text/part0006.xhtml#ch5-53-back">(5)</a>未详。<img alt="" src="../Images/image00463.jpeg" style="height:0.1em"/></p>
<p>7　荀慈明与汝南袁阆相见，<a id="ch1-54-back" href="../Text/part0006.xhtml#ch1-54"><sup>(1)</sup></a>问颍川人士，慈明先及诸兄。阆笑曰：“士但可因亲旧而已乎？”慈明曰：“足下相难，依据者何经<a id="ch5-back" href="../Text/part0006.xhtml#ch5"><sup>[5]</sup></a>？”阆曰：“方问国士，而及诸兄，是以尤之耳。”慈明曰：“昔者祁奚内举不失其子，外举不失其仇，以为至公。<a id="ch2-54-back" href="../Text/part0006.xhtml#ch2-54"><sup>(2)</sup></a>公旦《文王》之诗，不论尧、舜之德而颂文、武者，亲亲之义也。《春秋》之义，内其国而外诸夏。且不爱其亲而爱他人者，不为悖德乎？”</p>
<p class="fnote"><a id="ch1-54" href="../Text/part0006.xhtml#ch1-54-back">(1)</a>荀爽一名谞。《汉南纪》曰：“谞文章典籍无不涉，时人谚曰：‘荀氏八龙，慈明无双。’潜处笃志，征聘无所就。”张璠《汉纪》曰：“董卓秉政，复征爽，爽欲遁去，吏持之急。起布衣，九十五日而至三公。”</p>
<p class="fnote"><a id="ch2-54" href="../Text/part0006.xhtml#ch2-54-back">(2)</a>《春秋传》曰：“祁奚为中军尉，请老，晋侯问嗣焉。称解狐，其雠也，将立之而卒。又问焉，对曰：‘午也可。’其子也。君子谓祁奚可谓能举善矣。称其仇不为谄，立其子不为比。”<img alt="" src="../Images/image00463.jpeg" style="height:0.1em"/></p>
<p>8　祢衡被魏武谪为鼓吏，正月半试鼓，衡扬枹为《渔阳》掺檛，渊渊有金石声，四坐为之改容。<a id="ch1-55-back" href="../Text/part0006.xhtml#ch1-55"><sup>(1)</sup></a>孔融曰：“祢衡罪同胥靡，不能发明王之梦。”<a id="ch2-55-back" href="../Text/part0006.xhtml#ch2-55"><sup>(2)</sup></a>魏武惭而赦之。</p>
<p class="fnote"><a id="ch1-55" href="../Text/part0006.xhtml#ch1-55-back">(1)</a>《典略》曰：“衡字正平，平原般人也。”《文士传》曰：“衡，不知先所出，逸才飘举。少与孔融作尔汝之交，时衡未满二十，融已五十。敬衡才秀，共结殷勤，不能相违。以建安初北游，或劝其诣京师贵游者，衡怀一刺，遂至漫灭，竟无所诣。融数与武帝笺，称其才，帝倾心欲见。衡称疾不肯往，而数有言论。帝甚忿之，以其才名不杀，图欲辱之，乃令录为鼓吏。后至八月，朝会大阅，试鼓节，作三重阁，列坐宾客。以帛绢制衣，作一岑牟，一单绞及小㡓。鼓吏度者，皆当脱其故衣，着此新衣。次传衡，衡击鼓为《渔阳》掺挝，蹋地来前，蹑馺脚足，容态不常，鼓声甚悲，音节殊妙。坐客莫不忼慨，知必衡也。既度，不肯易衣。吏呵之曰：‘鼓吏何独不易服？’衡便止。当武帝前，先脱㡓，次脱余衣，裸身而立。徐徐乃着岑牟，次着单绞，后乃着㡓。毕，复击鼓掺槌而去，颜色无怍。武帝笑谓四坐曰：‘本欲辱衡，衡反辱孤。’至今有《渔阳》掺檛，自衡造也。为黄祖所杀。”</p>
<p class="fnote"><a id="ch2-55" href="../Text/part0006.xhtml#ch2-55-back">(2)</a>皇甫谧《帝王世纪》曰：“武丁梦天赐己贤人，使百工写其象，求诸天下。见筑者胥靡，衣褐于傅岩之野，是谓傅说。”张晏曰：“胥靡，刑名。胥，相也。靡，从也。谓相从坐轻刑也。”<img alt="" src="../Images/image00463.jpeg" style="height:0.1em"/></p>
<p>9　南郡庞士元闻司马德操在颍川，故二千里候之。至，遇德操采桑，士元从车中谓曰：“吾闻丈夫处世，当带金佩紫，焉有屈洪流之量，而执丝妇之事？”<a id="ch1-56-back" href="../Text/part0006.xhtml#ch1-56"><sup>(1)</sup></a>德操曰<a id="ch2-56-back" href="../Text/part0006.xhtml#ch2-56"><sup>(2)</sup></a>：“子且下车，子适知邪径之速，不虑失道之迷。昔伯成耦耕，不慕诸侯之荣；<a id="ch3-56-back" href="../Text/part0006.xhtml#ch3-56"><sup>(3)</sup></a>原宪桑枢，不易有官之宅。<a id="ch4-56-back" href="../Text/part0006.xhtml#ch4-56"><sup>(4)</sup></a>何有坐则华屋，行则肥马，侍女数十，然后为奇。此乃许、父<a id="ch5-56-back" href="../Text/part0006.xhtml#ch5-56"><sup>(5)</sup></a>所以慷慨，夷、齐所以长叹。<a id="ch6-56-back" href="../Text/part0006.xhtml#ch6-56"><sup>(6)</sup></a>虽有窃秦之爵，千驷之富，<a id="ch7-56-back" href="../Text/part0006.xhtml#ch7-56"><sup>(7)</sup></a>不足贵也！”士元曰：“仆生出边垂，寡见大义。若不一叩洪钟，伐雷鼓，则不识其音响也。”</p>
<p class="fnote"><a id="ch1-56" href="../Text/part0006.xhtml#ch1-56-back">(1)</a>《蜀志》曰：“庞统字士元，襄阳人。少时朴钝，未有识者。颍川司马徽有知人之鉴，士元弱冠往见徽，徽采桑树上，坐士元树下，共语，自昼至夜。徽异之，曰：‘生当为南州士人之冠冕。’由是渐显。”《襄阳记》曰：“士元，德公之从子也。年少，未有识者，唯德公重之。年十八，使往见德操，与语，叹曰：‘德公诚知人，实盛德也。’后刘备访世事于德操，德操曰：‘俗士岂识时务，此闲自有伏龙、凤雏。’谓诸葛孔明与士元也。”《华阳国志》曰：“刘备引士元为军师中郎将，从攻洛，为流矢所中，卒。时年三十八。”</p>
<p class="fnote"><a id="ch2-56" href="../Text/part0006.xhtml#ch2-56-back">(2)</a>《司马徽别传》曰：“徽字德操，颍川阳翟人。有人伦鉴识，居荆州。知刘表性暗，必害善人，乃括囊不谈议时人。有以人物问徽者，初不辨其高下，每辄言佳。其妇谏曰：‘人质所疑，君宜辨论，而一皆言佳，岂人所以咨君之意乎？’徽曰：‘如君所言，亦复佳。’其婉约逊遁如此。尝有妄认徽猪者，便推与之。后得其猪，叩头来还，徽又厚辞谢之。刘表子琮往候徽，遣问在不。会徽自锄园，琮左右问：‘司马君在邪？’徽曰：‘我是也。’琮左右见其丑陋，骂曰：‘死佣，将军诸郎欲求见司马君，汝何等田奴，而自称是邪！’徽归，刈头着帻出见琮。左右见徽故是向老翁，恐，向琮道之。琮起，叩头辞谢。徽乃谓曰：‘卿真不可，然吾甚羞之。此自锄园，唯卿知之耳。’有人临蚕求簇箔者，徽自弃其蚕而与之。或曰：‘凡人损己以赡人者，谓彼急我缓也。今彼此正等，何为与人？’徽曰：‘人未尝求己，求之不与将惭。何有以财物令人惭者！’人谓刘表曰：‘司马德操，奇士也，但未遇耳。’表后见之，曰：‘世间人为妄语，此直小书生耳。’其智而能愚皆此类。荆州破，为曹操所得，操欲大用，会其病死”</p>
<p class="fnote"><a id="ch3-56" href="../Text/part0006.xhtml#ch3-56-back">(3)</a>《庄子》曰：“尧治天下，伯成子高立为诸侯。禹为天子，伯成辞诸侯而耕于野。禹往见之，趋就下风而问焉。子高曰：‘昔尧治天下，不赏而民劝，不罚而民畏。今子赏罚而民且不仁，德自此衰，刑自此立。夫子盍行邪？毋落吾事！’”</p>
<p class="fnote"><a id="ch4-56" href="../Text/part0006.xhtml#ch4-56-back">(4)</a>《家语》曰：“原宪字子思，宋人，孔子弟子。居鲁，环堵之室，茨以生草，蓬户不完，桑枢而瓮牖，上漏下湿，坐而弦歌。子贡轩车不容巷，往见之，曰：‘先生何病也？’宪曰：‘宪闻无财谓之贫，学而不能行谓之病。今宪贫也，非病也。夫希世而行，比周而友，学以为人，教以为己。仁义之慝，舆马之饰，宪不忍为也。’”</p>
<p class="fnote"><a id="ch5-56" href="../Text/part0006.xhtml#ch5-56-back">(5)</a>许由、巢父。</p>
<p class="fnote"><a id="ch6-56" href="../Text/part0006.xhtml#ch6-56-back">(6)</a>《孟子》曰：“伯夷、叔齐目不视恶色，耳不听恶声，与乡人居，若在涂炭，盖圣人之清也。”</p>
<p class="fnote"><a id="ch7-56" href="../Text/part0006.xhtml#ch7-56-back">(7)</a>《古史考》曰：“吕不韦为秦子楚行千金货于华阳夫人，请立子楚为嗣。及子楚立，封不韦洛阳十万户，号文信侯。”以诈获爵，故曰窃也。《论语》曰：“齐景公有马千驷，民无德而称焉。”孔安国曰：“千驷，四千匹。”<img alt="" src="../Images/image00463.jpeg" style="height:0.1em"/></p>
<p>10　刘公幹以失敬罹罪，<a id="ch1-57-back" href="../Text/part0006.xhtml#ch1-57"><sup>(1)</sup></a>文帝问曰：“卿何以不谨于文宪？”桢答曰：“臣诚庸短，亦由陛下网<a id="ch6-back" href="../Text/part0006.xhtml#ch6"><sup>[6]</sup></a>目不疏。”<a id="ch2-57-back" href="../Text/part0006.xhtml#ch2-57"><sup>(2)</sup></a></p>
<p class="fnote"><a id="ch1-57" href="../Text/part0006.xhtml#ch1-57-back">(1)</a>《典略》曰：“刘桢字公幹，东平宁阳人。建安十六年，世子为五官中郎将，妙选文学，使桢随侍太<a id="ch7-back" href="../Text/part0006.xhtml#ch7"><sup>[7]</sup></a>子。酒酣坐欢，乃使夫人甄氏出拜，坐上客多伏，而桢独平视。他日公闻，乃收桢，减死<a id="ch8-back" href="../Text/part0006.xhtml#ch8"><sup>[8]</sup></a>输作部。”《文士传》曰：“桢性辩捷，所问应声而答。坐平视甄夫人，配输作部，使磨石。武帝至尚方观作者，见桢匡坐正色磨石。武帝问曰：‘石何如？’桢因得喻己自理，跪而对曰：‘石出荆山悬岩之巅，外有五色之章，内含卞氏之珍。磨之不加莹，雕之不增文，禀气坚贞，受之自然。顾其理枉屈纡绕而不得申。’帝顾左右大笑，即日赦之。”</p>
<p class="fnote"><a id="ch2-57" href="../Text/part0006.xhtml#ch2-57-back">(2)</a>《魏志》曰：“帝讳丕，字子桓，受汉禅。”按，诸书或云<a id="ch9-back" href="../Text/part0006.xhtml#ch9"><sup>[9]</sup></a>桢被刑魏武之世，建安二十年病亡，后七年文帝乃即位，而谓桢得罪黄初之时，谬矣。<img alt="" src="../Images/image00463.jpeg" style="height:0.1em"/></p>
<p>11　钟毓、钟会少有令誉。<a id="ch1-58-back" href="../Text/part0006.xhtml#ch1-58"><sup>(1)</sup></a>年十三，魏文帝闻之，语其父钟繇<a id="ch2-58-back" href="../Text/part0006.xhtml#ch2-58"><sup>(2)</sup></a>曰：“可令二子来。”于是敕见。毓面有汗，帝曰：“卿面何以汗？”毓对曰：“战战惶惶，汗出如浆。”复问会：“卿何以不汗？”对曰：“战战栗栗，汗不敢出。”</p>
<p class="fnote"><a id="ch1-58" href="../Text/part0006.xhtml#ch1-58-back">(1)</a>《魏书》曰：“毓字穉叔，颍川长社人，相国繇长子也。年十四，为散骑侍郎，机捷谈笑，有父风，仕至车骑将军。”</p>
<p class="fnote"><a id="ch2-58" href="../Text/part0006.xhtml#ch2-58-back">(2)</a>《魏志》曰：“繇字元常，家贫好学，为《周易》、《老子》训。历大理、相国，迁太傅。”<img alt="" src="../Images/image00463.jpeg" style="height:0.1em"/></p>
<p>12　钟毓兄弟小时，值父昼寝，因共偷服药酒。其父时觉，且托寐以观之。毓拜而后饮，会饮而不拜。<a id="ch1-59-back" href="../Text/part0006.xhtml#ch1-59"><sup>(1)</sup></a>既而问毓何以拜，毓曰：“酒以成礼，不敢不拜。”又问会何以不拜，会曰：“偷本非礼，所以不拜。”</p>
<p class="fnote"><a id="ch1-59" href="../Text/part0006.xhtml#ch1-59-back">(1)</a>《魏志》曰：“会字士季，繇少子也。敏惠夙成。中护军蒋济著论，谓观其眸子，足以知人。会年五岁，繇遣见济，济甚异之，曰：‘非常人也！’及壮，有才数，精练名理，累迁黄门侍郎。诸葛诞反，文王征之，会谋居多，时人谓之子房。拜镇西将军，伐蜀，蜀平，进位司徒。自谓功名盖世，不可复为人下。谓所亲曰：‘我淮南已来画无遗策，四海共知，持<a id="ch10-back" href="../Text/part0006.xhtml#ch10"><sup>[10]</sup></a>此欲安归乎？’遂谋反，见诛，时年四十。”<img alt="" src="../Images/image00463.jpeg" style="height:0.1em"/></p>
<p>13　魏明帝为外祖母筑馆于甄氏。<a id="ch1-60-back" href="../Text/part0006.xhtml#ch1-60"><sup>(1)</sup></a>既成，自行视，谓左右曰：“馆当以何为名？”侍中缪袭曰<a id="ch2-60-back" href="../Text/part0006.xhtml#ch2-60"><sup>(2)</sup></a>：“陛下圣思齐于哲王，罔极过于曾、闵。此馆之兴，情钟舅氏，宜以‘渭阳’为名。”<a id="ch3-60-back" href="../Text/part0006.xhtml#ch3-60"><sup>(3)</sup></a></p>
<p class="fnote"><a id="ch1-60" href="../Text/part0006.xhtml#ch1-60-back">(1)</a>《魏》本传曰：“帝讳叡，字元仲，文帝太子。以其母废，未立为嗣。文帝与俱猎，见子母鹿，文帝射其母，应弦而倒。复令帝射其子，帝置弓泣曰：‘陛下已杀其母，臣不忍复杀其子。’文帝曰：‘好语动人心。’遂定为嗣。是为明帝。”《魏书》曰：“文昭甄皇后，明帝母也。父逸，上蔡令。烈宗即位，追封上蔡君。嫡孙象袭爵，象薨，子畅嗣，起大第，车驾亲自临之。”</p>
<p class="fnote"><a id="ch2-60" href="../Text/part0006.xhtml#ch2-60-back">(2)</a>《文章叙录》曰：“袭字熙伯，东海兰陵人。有才学，累迁侍中、光禄勋。”</p>
<p class="fnote"><a id="ch3-60" href="../Text/part0006.xhtml#ch3-60-back">(3)</a>《秦诗》曰：“渭阳，康公念母也。康公之母，晋献公之女。文公遭骊姬之难，未反而秦姬卒。穆公纳文公，康公时为太子，赠送文公于渭之阳，念母之不见也。我见舅氏，如母存焉。”按《魏书》，帝于后园为象母起观，名其里曰渭阳。然则象母即帝之舅母，非外祖母也。且“渭阳”为馆名，亦乖旧史也。<img alt="" src="../Images/image00463.jpeg" style="height:0.1em"/></p>
<p>14　何平叔云：“服五石散，非唯治病，亦觉神明开朗。”<a id="ch1-61-back" href="../Text/part0006.xhtml#ch1-61"><sup>(1)</sup></a></p>
<p class="fnote"><a id="ch1-61" href="../Text/part0006.xhtml#ch1-61-back">(1)</a>《魏略》曰：“何晏字平叔，南阳宛人，汉大将军进孙也。或云何苗孙也。尚主，又好色，故黄初时无所事任。正始中，曹爽用为中书，主选举，宿旧者多得济拔。为司马宣王所诛。”秦丞相《寒食散论》曰<a id="ch11-back" href="../Text/part0006.xhtml#ch11"><sup>[11]</sup></a>：“寒食散之方虽出汉代，而用之者寡，靡有传焉。魏尚书何晏首获神效，由是大行于世，服者相寻也。”<img alt="" src="../Images/image00463.jpeg" style="height:0.1em"/></p>
<p>15　嵇中散语赵景真：<a id="ch1-62-back" href="../Text/part0006.xhtml#ch1-62"><sup>(1)</sup></a>“卿瞳子白黑分明，有白起之风，<a id="ch2-62-back" href="../Text/part0006.xhtml#ch2-62"><sup>(2)</sup></a>恨量小狭。”赵云：“尺表能审玑衡之度，<a id="ch3-62-back" href="../Text/part0006.xhtml#ch3-62"><sup>(3)</sup></a>寸管能测往复之气，<a id="ch4-62-back" href="../Text/part0006.xhtml#ch4-62"><sup>(4)</sup></a>何必在大，但问识如何耳。”</p>
<p class="fnote"><a id="ch1-62" href="../Text/part0006.xhtml#ch1-62-back">(1)</a>嵇绍《赵至叙》曰：“至字景真，代郡人。汉末，其祖流宕，客缑氏。令新之官，至年十二，与母共道傍看，母曰：‘汝先世非微贱家也，汝后能如此不？’至曰：‘可尔耳。’归便求师诵书。蚤闻父耕叱牛声，释书而泣。师问之，答曰：‘自伤不能致荣华，而使老父不免勤苦。’年十四，入太学观，时先君在学写石经古文，事讫去。遂随车问先君姓名。先君曰：‘年少何以问我？’至曰：‘观君风器非常，故问耳。’先君具告之。至年十五，阳病，数数狂走五里三里，为家追得，又炙身体十数处。年十六，遂亡命，径至洛阳，求索先君不得。至邺，沛国史仲和——是魏领军史涣孙也，至便依之，遂名翼，字阳和。先君到邺，至具道太学中事，便逐先君归山阳经年。至长七尺三寸，洁白，黑发，赤唇，明目，鬓须不多，闲详安谛，体若不胜衣。先君尝谓之曰：‘卿头小而锐，瞳子白黑分明，视瞻停谛，有白起风。’至论议清辩，有从横才，然亦不以自长也。孟元基辟为辽东从事，在郡断九狱，见称清当。自痛弃亲远游，母亡不见，吐血发病，服未竟而亡。”</p>
<p class="fnote"><a id="ch2-62" href="../Text/part0006.xhtml#ch2-62-back">(2)</a>严尤《三将叙》曰：“白起，平原君劝赵孝成王受冯亭，王曰：‘受之，秦兵必至，武安君必将，谁能当之者乎？’对曰：‘渑池之会，臣察武安君小头而面锐，瞳子白黑分明，视瞻不转。小头而面锐者，敢断决也；瞳子白黑分明者，见事明也；视瞻不转者，执志强也。可与持久，难与争锋。廉颇为人，勇鸷而爱士，知难而忍耻，与之野战则不如，持守足以当之。’王从其计。”</p>
<p class="fnote"><a id="ch3-62" href="../Text/part0006.xhtml#ch3-62-back">(3)</a>《周髀》曰：“夏至北方二万六千里，冬至南方十三万五千里，日中树表则无影矣。周髀长八尺，夏至日，晷尺六寸。髀，股也；晷，勾也。正南千里，勾尺五寸；正北千里，勾尺七寸。”周髀之书也。</p>
<p class="fnote"><a id="ch4-62" href="../Text/part0006.xhtml#ch4-62-back">(4)</a>《吕氏春秋》曰：“黄帝使伶伦自大夏之西、昆仑之阴取竹之嶰谷生、其窍厚薄均者，断两节，间而吹之，以为黄钟之管。制十二笛，以听凤凰之鸣。雄鸣六，雌鸣<a id="ch12-back" href="../Text/part0006.xhtml#ch12"><sup>[12]</sup></a>六，以为律吕。”《续汉书·律历志》曰：“十二律之变，至于六十，以律候气。候气之法：为室三重，户闭，涂衅必周，密布缇幔，以木为案，加律其上，以葭莩灰抑其内，为气所动者，其灰散也。以此候之。”<img alt="" src="../Images/image00463.jpeg" style="height:0.1em"/></p>
<p>16　司马景王东征，<a id="ch1-63-back" href="../Text/part0006.xhtml#ch1-63"><sup>(1)</sup></a>取上党李喜以为从事中郎。因问喜曰：“昔先公辟君不就，今孤召君，何以来？”喜对曰：“先公以礼见待，故得以礼进退；明公以法见绳，喜畏法而至耳。”<a id="ch2-63-back" href="../Text/part0006.xhtml#ch2-63"><sup>(2)</sup></a></p>
<p class="fnote"><a id="ch1-63" href="../Text/part0006.xhtml#ch1-63-back">(1)</a>《魏书》曰：“司马师字子元，相国宣文侯长子也。以道德清粹，重于朝廷，为大将军、录尚书事。毋丘俭反，师自征之。薨谥景王。”</p>
<p class="fnote"><a id="ch2-63" href="../Text/part0006.xhtml#ch2-63-back">(2)</a>《晋诸公赞》曰：“喜字季和，上党铜鞮人也。少有高行，研精艺学。宣帝为相国，辟喜，喜固辞疾。景帝辅政，为从事中郎，累迁光禄大夫、特进，赠太保。”<img alt="" src="../Images/image00463.jpeg" style="height:0.1em"/></p>
<p>17　邓艾口喫<a id="ch13-back" href="../Text/part0006.xhtml#ch13"><sup>[13]</sup></a>，语称“艾艾”。<a id="ch1-64-back" href="../Text/part0006.xhtml#ch1-64"><sup>(1)</sup></a>晋文王戏之曰：“卿云‘艾艾’，定是几艾？”对曰：“凤兮凤兮，故是一凤。”<a id="ch2-64-back" href="../Text/part0006.xhtml#ch2-64"><sup>(2)</sup></a></p>
<p class="fnote"><a id="ch1-64" href="../Text/part0006.xhtml#ch1-64-back">(1)</a>《魏志》曰：“艾字士载，棘阳人，少为农人养犊。年十二，随母至颍川，读故太丘长碑，文曰‘言为世范，行为士则’，遂名范，字士则。后宗族有同者，故改焉。每见高山大泽，辄规度指画军营处所，时人多笑焉。后见司马宣王，三<a id="ch14-back" href="../Text/part0006.xhtml#ch14"><sup>[14]</sup></a>辟为掾，累迁征西将军。伐蜀，蜀平，进位太尉。为卫瓘所害。”</p>
<p class="fnote"><a id="ch2-64" href="../Text/part0006.xhtml#ch2-64-back">(2)</a>朱凤《晋纪》曰：“文王讳昭，字子上，宣帝次子也。”《列仙传》曰：“陆通者，楚狂接舆也。好养性，游诸名山。尝遇孔子而歌曰：‘凤兮凤兮，何德之衰！往者不可谏，来者犹可追。’后入蜀，在峨嵋山中也。”<img alt="" src="../Images/image00463.jpeg" style="height:0.1em"/></p>
<p>18　嵇中散既被诛，向子期举郡计入洛，文王引进，问曰：“闻君有箕山之志，何以在此？”对曰：“巢、许狷介之士，不足多慕。”王大咨嗟。<a id="ch1-65-back" href="../Text/part0006.xhtml#ch1-65"><sup>(1)</sup></a></p>
<p class="fnote"><a id="ch1-65" href="../Text/part0006.xhtml#ch1-65-back">(1)</a>《向秀别传》曰：“秀字子期，河内人。少为同郡山涛所知，又与谯国嵇康、东平吕安友善，并有拔俗之韵，其进止无不同<a id="ch15-back" href="../Text/part0006.xhtml#ch15"><sup>[15]</sup></a>，而造事营生业亦不异。常与嵇康偶锻于洛邑，与吕安灌园于山阳，不虑家之<a id="ch16-back" href="../Text/part0006.xhtml#ch16"><sup>[16]</sup></a>有无，外物不足怫其心。弱冠著《儒道论》，弃而不录，好事者或存之。或云是其族人所作，困于不行，乃告秀，欲假其名。秀笑曰：‘可复尔耳。’后康被诛，秀遂失图。乃应岁举，到京师，诣大将军司马文王，文王问曰：‘闻君有箕山之志，何能自屈？’秀曰：‘常谓彼人不达尧意，本非所慕也。’一坐皆说，随次转至黄门侍郎、散骑常侍。”<img alt="" src="../Images/image00463.jpeg" style="height:0.1em"/></p>
<p>19　晋武帝始登阼，探策得“一”。<a id="ch1-66-back" href="../Text/part0006.xhtml#ch1-66"><sup>(1)</sup></a>王者世数，系此多少。帝既不说，群臣失色，莫能有言者。侍中裴楷进曰：“臣闻天得一以清，地得一以宁，侯王得一以为天下贞。”帝说，群臣叹服。<a id="ch2-66-back" href="../Text/part0006.xhtml#ch2-66"><sup>(2)</sup></a></p>
<p class="fnote"><a id="ch1-66" href="../Text/part0006.xhtml#ch1-66-back">(1)</a>《晋世谱》曰：“世祖讳炎，字安宇<a id="ch17-back" href="../Text/part0006.xhtml#ch17"><sup>[17]</sup></a>，咸熙二年受魏禅。”</p>
<p class="fnote"><a id="ch2-66" href="../Text/part0006.xhtml#ch2-66-back">(2)</a>王弼《老子注》云：“一者，数之始，物之极也。各是一物，所以为主也。各以其一，致此清、宁、贞。”<img alt="" src="../Images/image00463.jpeg" style="height:0.1em"/></p>
<p>20　满奋畏风，在晋武帝坐，北窗作琉璃屏<a id="ch18-back" href="../Text/part0006.xhtml#ch18"><sup>[18]</sup></a>，实密似疏，奋有难色。帝笑之。<a id="ch1-67-back" href="../Text/part0006.xhtml#ch1-67"><sup>(1)</sup></a>奋答曰：“臣犹吴牛，见月而喘。”<a id="ch2-67-back" href="../Text/part0006.xhtml#ch2-67"><sup>(2)</sup></a></p>
<p class="fnote"><a id="ch1-67" href="../Text/part0006.xhtml#ch1-67-back">(1)</a>荀绰《冀州记》曰：“奋字武秋，高平人，魏太尉宠之孙也。性清平，有识，自吏部郎出为冀州刺史。”《晋诸公赞》曰：“奋体量清雅，有曾<a id="ch19-back" href="../Text/part0006.xhtml#ch19"><sup>[19]</sup></a>祖宠之风，迁尚书令，为荀顗所害。”</p>
<p class="fnote"><a id="ch2-67" href="../Text/part0006.xhtml#ch2-67-back">(2)</a>今之水牛唯生江淮间，故谓之吴牛也。南土多暑，而此牛畏热，见月疑是日，所以见月则喘。<img alt="" src="../Images/image00463.jpeg" style="height:0.1em"/></p>
<p>21　诸葛靓在吴，于朝堂大会。<a id="ch1-68-back" href="../Text/part0006.xhtml#ch1-68"><sup>(1)</sup></a>孙皓问：“卿字仲思，为何所思？”对曰：“在家思孝，事君思忠，朋友思信，如斯而已。”</p>
<p class="fnote"><a id="ch1-68" href="../Text/part0006.xhtml#ch1-68-back">(1)</a>《晋诸公赞》曰：“靓字仲思，琅邪人，司空诞少子也。雅正有才望。诞以寿阳叛，遣靓入质于吴，以靓为右将军、大司马。”<img alt="" src="../Images/image00463.jpeg" style="height:0.1em"/></p>
<p>22　蔡洪<a id="ch1-69-back" href="../Text/part0006.xhtml#ch1-69"><sup>(1)</sup></a>赴洛，洛中人问曰：“幕府初开，群公辟命，求英奇于仄陋，采贤俊于岩穴。君吴楚之士，亡国之余，有何异才而应斯举？”蔡答曰：“夜光之珠，不必出于孟津之河；<a id="ch2-69-back" href="../Text/part0006.xhtml#ch2-69"><sup>(2)</sup></a>盈握之璧，不必采于昆仑之山。<a id="ch3-69-back" href="../Text/part0006.xhtml#ch3-69"><sup>(3)</sup></a>大禹生于东夷，文王生于西羌。<a id="ch4-69-back" href="../Text/part0006.xhtml#ch4-69"><sup>(4)</sup></a>圣贤所出，何必常处？昔武王伐纣，迁顽民于洛邑，<a id="ch5-69-back" href="../Text/part0006.xhtml#ch5-69"><sup>(5)</sup></a>得无诸君是其苗裔乎？”<a id="ch6-69-back" href="../Text/part0006.xhtml#ch6-69"><sup>(6)</sup></a></p>
<p class="fnote"><a id="ch1-69" href="../Text/part0006.xhtml#ch1-69-back">(1)</a>洪集录曰：“洪字叔开，吴郡人，有才辩，初仕吴朝，太康中，本州岛从事举秀才。”王隐《晋书》曰：“洪仕至松滋令。”</p>
<p class="fnote"><a id="ch2-69" href="../Text/part0006.xhtml#ch2-69-back">(2)</a>旧说云：“隋侯出行，有蛇斩而中断者，侯连而续之，蛇遂得生而去。后衔明月珠以报其德，光明照夜同昼，因曰隋珠。”左思《蜀都赋》所谓“隋侯鄙其夜光”也。</p>
<p class="fnote"><a id="ch3-69" href="../Text/part0006.xhtml#ch3-69-back">(3)</a>韩氏曰：“和氏之璧，盖出于井里之中。”</p>
<p class="fnote"><a id="ch4-69" href="../Text/part0006.xhtml#ch4-69-back">(4)</a>按，《孟子》曰：“舜生于诸冯，东夷人也。文王生于岐周，西戎人也。”则东夷是舜非禹也。</p>
<p class="fnote"><a id="ch5-69" href="../Text/part0006.xhtml#ch5-69-back">(5)</a>《尚书》曰：“成周既成，迁殷顽民，作《多士》。”孔安国注曰：“殷大夫心不则德义之经，故徙于王都，迩教诲也。”</p>
<p class="fnote"><a id="ch6-69" href="../Text/part0006.xhtml#ch6-69-back">(6)</a>按，华令思举秀才，入洛，与王武子相酬对，皆与此言不异，无容二人同有此辞，疑《世说》穿凿也。<img alt="" src="../Images/image00463.jpeg" style="height:0.1em"/></p>
<p>23　诸名士共至洛水戏，<a id="ch1-70-back" href="../Text/part0006.xhtml#ch1-70"><sup>(1)</sup></a>还，乐令<a id="ch2-70-back" href="../Text/part0006.xhtml#ch2-70"><sup>(2)</sup></a>问王夷甫曰：“今日戏乐乎？”<a id="ch3-70-back" href="../Text/part0006.xhtml#ch3-70"><sup>(3)</sup></a>王曰：“裴仆射善谈名理，混混有雅致；<a id="ch4-70-back" href="../Text/part0006.xhtml#ch4-70"><sup>(4)</sup></a>张茂先论《史》《汉》，靡靡可听。<a id="ch5-70-back" href="../Text/part0006.xhtml#ch5-70"><sup>(5)</sup></a>我与王安丰。<a id="ch6-70-back" href="../Text/part0006.xhtml#ch6-70"><sup>(6)</sup></a>说延陵、子房，亦超超玄著。”<a id="ch7-70-back" href="../Text/part0006.xhtml#ch7-70"><sup>(7)</sup></a></p>
<p class="fnote"><a id="ch1-70" href="../Text/part0006.xhtml#ch1-70-back">(1)</a>《竹林七贤论》曰：“王济诸人尝至洛水解禊事。明日，或问济曰：‘昨游，有何语议？’济云云。”</p>
<p class="fnote"><a id="ch2-70" href="../Text/part0006.xhtml#ch2-70-back">(2)</a>广也。</p>
<p class="fnote"><a id="ch3-70" href="../Text/part0006.xhtml#ch3-70-back">(3)</a>虞预《晋书》曰：“王衍字夷甫，琅邪临沂人，司徒戎从弟。父乂，平北将军。夷甫蚤知名，以清虚通理称，仕至太尉，为石勒所害。”</p>
<p class="fnote"><a id="ch4-70" href="../Text/part0006.xhtml#ch4-70-back">(4)</a>《晋惠帝起居注》曰：“裴頠字逸民，河东闻喜人，司空秀之少子也。”《冀州记》曰：“頠弘济有清识，稽古，善言名理，履行高整，自少知名。历侍中、尚书左仆射，为赵王伦所害。”</p>
<p class="fnote"><a id="ch5-70" href="../Text/part0006.xhtml#ch5-70-back">(5)</a>《晋阳秋》曰：“华博览洽闻，无不贯综。世祖尝问汉事，及建章千门万户，华画地成图，应对如流，张安世不能过也。”</p>
<p class="fnote"><a id="ch6-70" href="../Text/part0006.xhtml#ch6-70-back">(6)</a>戎也。</p>
<p class="fnote"><a id="ch7-70" href="../Text/part0006.xhtml#ch7-70-back">(7)</a>《晋诸公赞》曰：“夷甫好尚谈称，为时人物所宗。”<img alt="" src="../Images/image00463.jpeg" style="height:0.1em"/></p>
<p>24　王武子、<a id="ch1-71-back" href="../Text/part0006.xhtml#ch1-71"><sup>(1)</sup></a>孙子荆、<a id="ch2-71-back" href="../Text/part0006.xhtml#ch2-71"><sup>(2)</sup></a>各言其土地人物之美。王云：“其地坦而平，其水淡而清，其人廉且贞。”孙云：“其山㠑巍以嵯峨，其水㳌渫而扬波，其人磊砢而英多。”<a id="ch3-71-back" href="../Text/part0006.xhtml#ch3-71"><sup>(3)</sup></a></p>
<p class="fnote"><a id="ch1-71" href="../Text/part0006.xhtml#ch1-71-back">(1)</a>《晋诸公赞》曰：“王济字武子，太原晋阳人，司徒浑第二子也。有俊才，能清言。起家中书郎，终太仆。”</p>
<p class="fnote"><a id="ch2-71" href="../Text/part0006.xhtml#ch2-71-back">(2)</a>《文士传》曰：“孙楚字子荆，太原中都人也。”《晋阳秋》曰：“楚，骠骑将军资之孙，南阳太守弘之子。乡人王济，豪俊公子，为本州大中正，访问弘为乡里品状<a id="ch20-back" href="../Text/part0006.xhtml#ch20"><sup>[20]</sup></a>，济曰：‘此人非乡评所能名，吾自状之，曰：天才英特，亮拔不群。’仕至冯翊太守。”</p>
<p class="fnote"><a id="ch3-71" href="../Text/part0006.xhtml#ch3-71-back">(3)</a>按：《三秦记》、《语林》载蜀人伊籍称吴土地人物，与此语同。<img alt="" src="../Images/image00463.jpeg" style="height:0.1em"/></p>
<p>25　乐令女适大将军成都王颖，<a id="ch1-72-back" href="../Text/part0006.xhtml#ch1-72"><sup>(1)</sup></a>王兄长沙王执权于洛，<a id="ch2-72-back" href="../Text/part0006.xhtml#ch2-72"><sup>(2)</sup></a>遂构兵相图。长沙王亲近小人，远外君子，凡在朝者，人怀危惧。乐令既允<a id="ch21-back" href="../Text/part0006.xhtml#ch21"><sup>[21]</sup></a>朝望，加有婚亲，群小谗于长沙。长沙尝问乐令，乐令神色自若，徐答曰：“岂以五男易一女？”<a id="ch3-72-back" href="../Text/part0006.xhtml#ch3-72"><sup>(3)</sup></a>由是释然，无复疑虑。</p>
<p class="fnote"><a id="ch1-72" href="../Text/part0006.xhtml#ch1-72-back">(1)</a>虞预《晋书》曰：“乐广字彦辅，南阳人。清夷冲旷，加有理识。累迁侍中、河南尹。在朝廷用心虚淡，时人重其贞贵，代王戎为尚书令。”《八王故事》曰：“司马颖字叔度，世祖第十九子，封成都王、大将军。”</p>
<p class="fnote"><a id="ch2-72" href="../Text/part0006.xhtml#ch2-72-back">(2)</a>《晋百官名》曰：“司马乂字士度，封长沙王。”《八王故事》曰：“世祖第十七子。”</p>
<p class="fnote"><a id="ch3-72" href="../Text/part0006.xhtml#ch3-72-back">(3)</a>《晋阳秋》曰：“成都王之起兵，长沙王猜广，广曰：‘宁以一女而易五男？’乂犹疑之，遂以忧卒。”<img alt="" src="../Images/image00463.jpeg" style="height:0.1em"/></p>
<p>26　陆机诣王武子，<a id="ch1-73-back" href="../Text/part0006.xhtml#ch1-73"><sup>(1)</sup></a>武子前置数斛羊酪，指以示陆曰：“卿江东何以敌此？”陆云：“有千里莼羹，但未下盐豉耳！”</p>
<p class="fnote"><a id="ch1-73" href="../Text/part0006.xhtml#ch1-73-back">(1)</a>《晋阳秋》曰：“机字士衡，吴郡人。祖逊，吴丞相。父抗，大司马。机与弟云并有俊才。司空张华见而说之，曰：‘平吴之利，在获二俊。’”《机别传》曰：“博学善属文，非礼不动。入晋，仕著作郎，至平原内史。”<img alt="" src="../Images/image00463.jpeg" style="height:0.1em"/></p>
<p>27　中朝有小儿，父病，行乞药。主人问病，曰：“患疟也。”主人曰：“尊侯明德君子，何以病疟？”<a id="ch1-74-back" href="../Text/part0006.xhtml#ch1-74"><sup>(1)</sup></a>答曰：“来病君子，所以为疟耳。”</p>
<p class="fnote"><a id="ch1-74" href="../Text/part0006.xhtml#ch1-74-back">(1)</a>俗传行疟鬼小，多不病巨人。故光武<a id="ch22-back" href="../Text/part0006.xhtml#ch22"><sup>[22]</sup></a>尝谓景丹曰：“尝闻壮士不病疟，大将军反病疟耶？”<img alt="" src="../Images/image00463.jpeg" style="height:0.1em"/></p>
<p>28　崔正熊诣都郡。都郡将姓陈，问正熊：“君去崔杼几世？”答曰：“民去崔杼，如明府之去陈恒。”<a id="ch1-75-back" href="../Text/part0006.xhtml#ch1-75"><sup>(1)</sup></a></p>
<p class="fnote"><a id="ch1-75" href="../Text/part0006.xhtml#ch1-75-back">(1)</a>《晋百官名》曰：“崔豹字正熊，燕国人，惠帝时官至太傅丞<a id="ch23-back" href="../Text/part0006.xhtml#ch23"><sup>[23]</sup></a>。”<img alt="" src="../Images/image00463.jpeg" style="height:0.1em"/></p>
<p>29　元帝始过江，<a id="ch1-76-back" href="../Text/part0006.xhtml#ch1-76"><sup>(1)</sup></a>谓顾骠骑曰：“寄人国土，心常怀惭。”荣跪对曰：“臣闻王者以天下为家，是以耿、亳无定处，<a id="ch2-76-back" href="../Text/part0006.xhtml#ch2-76"><sup>(2)</sup></a>九鼎迁洛邑。<a id="ch3-76-back" href="../Text/part0006.xhtml#ch3-76"><sup>(3)</sup></a>愿陛下勿以迁都为念。”</p>
<p class="fnote"><a id="ch1-76" href="../Text/part0006.xhtml#ch1-76-back">(1)</a>朱凤《晋书》曰：“帝讳叡，字景文。祖伷，封琅邪王。父恭王瑾嗣。帝袭爵为琅邪王。少而明惠，因乱，过江起义，遂即皇帝位。”《谥法》曰：“始建国都曰元。”</p>
<p class="fnote"><a id="ch2-76" href="../Text/part0006.xhtml#ch2-76-back">(2)</a>《帝王世纪》曰：“殷祖乙徙耿，为河所毁。”今河东皮氏耿乡是也。“盘庚五迁，复南居亳”，今景亳是也。</p>
<p class="fnote"><a id="ch3-76" href="../Text/part0006.xhtml#ch3-76-back">(3)</a>《春秋传》曰：“武王克商，迁九鼎于洛邑。”今之偃师是也。<img alt="" src="../Images/image00463.jpeg" style="height:0.1em"/></p>
<p>30　庾公造周伯仁。<a id="ch1-77-back" href="../Text/part0006.xhtml#ch1-77"><sup>(1)</sup></a>伯仁曰：“君何所欣说而忽肥？”庾曰：“君复何所忧惨而忽瘦？”伯仁曰：“吾无所忧，直是清虚日来，滓秽日去耳。”</p>
<p class="fnote"><a id="ch1-77" href="../Text/part0006.xhtml#ch1-77-back">(1)</a>虞预《晋书》曰：“周顗字伯仁，汝南安城人，扬州刺史浚长子也。”《晋阳秋》曰：“顗有风流才气，少知名，正体嶷然，侪辈不敢媟也。汝南贲泰，渊通清操之士，尝叹曰：‘汝颍固多贤士，自顷陵迟，雅道殆衰，今复见周伯仁。伯仁将祛旧风，清我邦族矣。’举寒素，累迁尚书仆射，为王敦所害。”<img alt="" src="../Images/image00463.jpeg" style="height:0.1em"/></p>
<p>31　过江诸人，每至美日，辄相邀新亭，藉卉饮宴。<a id="ch1-78-back" href="../Text/part0006.xhtml#ch1-78"><sup>(1)</sup></a>周侯<a id="ch2-78-back" href="../Text/part0006.xhtml#ch2-78"><sup>(2)</sup></a>中坐而叹曰：“风景不殊，正自有山河之异！”皆相视流泪。唯王丞相<a id="ch3-78-back" href="../Text/part0006.xhtml#ch3-78"><sup>(3)</sup></a>愀然变色曰：“当共戮力王室，克复神州，何至作楚囚相对！”<a id="ch4-78-back" href="../Text/part0006.xhtml#ch4-78"><sup>(4)</sup></a></p>
<p class="fnote"><a id="ch1-78" href="../Text/part0006.xhtml#ch1-78-back">(1)</a>《丹阳记》曰：“新亭，吴旧立，先基崩沦。隆安中，丹阳尹司马恢之徙创今地。”</p>
<p class="fnote"><a id="ch2-78" href="../Text/part0006.xhtml#ch2-78-back">(2)</a>顗也。</p>
<p class="fnote"><a id="ch3-78" href="../Text/part0006.xhtml#ch3-78-back">(3)</a>导也。</p>
<p class="fnote"><a id="ch4-78" href="../Text/part0006.xhtml#ch4-78-back">(4)</a>《春秋传》曰：“楚伐郑，诸侯救之。郑执郧公钟仪献晋，景公观军府，见而问之曰：‘南冠而絷者为谁？’有司对曰：‘楚囚也。’使税<a id="ch24-back" href="../Text/part0006.xhtml#ch24"><sup>[24]</sup></a>之。问其族，对曰：‘伶人也。’‘能为乐乎？’曰：‘先父之职，敢有二事？’与之琴，操南音。范文子曰：‘楚囚，君子也。乐操土风，不忘旧也。君盍归之，以合晋、楚之成。’”<img alt="" src="../Images/image00463.jpeg" style="height:0.1em"/></p>
<p>32　卫洗马初欲渡江，形神惨顇，语左右云：“见此芒芒，不觉百端交集。苟未免有情，亦复谁能遣此！”<a id="ch1-79-back" href="../Text/part0006.xhtml#ch1-79"><sup>(1)</sup></a></p>
<p class="fnote"><a id="ch1-79" href="../Text/part0006.xhtml#ch1-79-back">(1)</a>《晋诸公赞》曰：“卫玠字叔宝，河东安邑人。祖父瓘，太尉。父恒，黄门侍郎。”《玠别传》曰：“玠颖识通达，天韵标令，陈郡谢幼舆敬以亚父之礼。论者以为出王眉子、平子、武子之右。世咸谓‘诸王三子，不如卫家一儿’。娶乐广女。裴叔道曰：‘妻父有冰清之姿，婿有璧润之望，所谓秦晋之匹也。’为太子洗马。永嘉四年，南至江夏，与兄别于梁里涧，语曰：‘在三之义，人之所重，今日忠臣致身之道，可不勉乎？’行至豫章，乃卒。”<img alt="" src="../Images/image00463.jpeg" style="height:0.1em"/></p>
<p>33　顾司空未知名，诣王丞相。丞相小极，对之疲睡。顾思所以叩会之，<a id="ch1-80-back" href="../Text/part0006.xhtml#ch1-80"><sup>(1)</sup></a>因谓同坐曰：“昔每闻元公<a id="ch2-80-back" href="../Text/part0006.xhtml#ch2-80"><sup>(2)</sup></a>道公协赞中宗，保全江表，<a id="ch3-80-back" href="../Text/part0006.xhtml#ch3-80"><sup>(3)</sup></a>体小不安，令人喘息。”丞相因觉，谓顾曰：“此子珪璋特达，机警有锋。”</p>
<p class="fnote"><a id="ch1-80" href="../Text/part0006.xhtml#ch1-80-back">(1)</a>《顾和别传》曰：“和字君孝，吴郡人。祖容，吴荆州刺史。父相，晋临海太守。和总角知名，族人顾荣雅相器爱，曰‘此吾家之骐骥也，必振衰族。’累迁尚书令。”</p>
<p class="fnote"><a id="ch2-80" href="../Text/part0006.xhtml#ch2-80-back">(2)</a>顾荣。</p>
<p class="fnote"><a id="ch3-80" href="../Text/part0006.xhtml#ch3-80-back">(3)</a>邓粲《晋纪》曰：“导与元帝有布衣之好，知中国将乱，劝帝渡江，求为安东司马，政皆决之，号仲父。晋中兴之功，导实居其首。”<img alt="" src="../Images/image00463.jpeg" style="height:0.1em"/></p>
<p>34　会稽贺生，体识清远，言行以礼。<a id="ch1-81-back" href="../Text/part0006.xhtml#ch1-81"><sup>(1)</sup></a>不徒东南之美，<a id="ch2-81-back" href="../Text/part0006.xhtml#ch2-81"><sup>(2)</sup></a>实为海内之秀。</p>
<p class="fnote"><a id="ch1-81" href="../Text/part0006.xhtml#ch1-81-back">(1)</a>贺循。别见。</p>
<p class="fnote"><a id="ch2-81" href="../Text/part0006.xhtml#ch2-81-back">(2)</a>《尔雅》曰：“东南之美者，有会稽之竹箭焉。”<img alt="" src="../Images/image00463.jpeg" style="height:0.1em"/></p>
<p>35　刘琨虽隔阂寇戎，志存本朝，<a id="ch1-82-back" href="../Text/part0006.xhtml#ch1-82"><sup>(1)</sup></a>谓温峤曰：“班彪识刘氏之复兴，马援知汉光之可辅。<a id="ch2-82-back" href="../Text/part0006.xhtml#ch2-82"><sup>(2)</sup></a>今晋阼虽衰，天命未改。吾欲立功于河北，使卿延誉于江南，子其行乎？”温曰：“峤虽不敏，才非昔人，明公以桓、文之姿，建匡立之功，岂敢辞命！”<a id="ch3-82-back" href="../Text/part0006.xhtml#ch3-82"><sup>(3)</sup></a></p>
<p class="fnote"><a id="ch1-82" href="../Text/part0006.xhtml#ch1-82-back">(1)</a>王隐《晋书》曰：“琨字越石，中山魏昌人。祖迈，有经国之才。父璠，光禄大夫。琨少称俊朗，累迁司徒长史、尚书右<a id="ch25-back" href="../Text/part0006.xhtml#ch25"><sup>[25]</sup></a>丞。迎大驾于长安，以有殊<a id="ch26-back" href="../Text/part0006.xhtml#ch26"><sup>[26]</sup></a>勋，封广武侯。年三十五，出为并州刺史，为段日磾所害。”</p>
<p class="fnote"><a id="ch2-82" href="../Text/part0006.xhtml#ch2-82-back">(2)</a>《汉书·叙传》曰：“彪字叔皮，扶风人，客于天水。陇西隗嚣有窥觎之志，彪作《王命论》以讽之。”《东观汉记》曰：“马援字文渊，茂陵人。从公孙述、隗嚣游，后见光武，曰：‘天下反复，盗名字者不可胜数，今见陛下寥廓大度，同符高祖，乃知帝王自有真也。’帝甚壮之。”</p>
<p class="fnote"><a id="ch3-82" href="../Text/part0006.xhtml#ch3-82-back">(3)</a>虞预《晋书》曰：“峤字太真，太原祁人。少标俊清彻，英颖显名，为司空刘琨左司马。是时二都倾覆，天下大乱，琨闻元皇受命中兴，忼慨幽、朔，志存本朝。使峤奉使，峤喟然对曰：‘峤虽乏管、张之才，而明公有桓、文之志，敢辞不敏，以违高旨？’以左长史奉使劝进，累迁骠骑大将军。”<img alt="" src="../Images/image00463.jpeg" style="height:0.1em"/></p>
<p>36　温峤初为刘琨使来过江。于时江左营建始尔，纲纪未举。温新至，深有诸虑。既诣王丞相，陈主上幽越、社稷焚灭、山陵夷毁之酷，有黍离之痛。温忠慨深烈，言与泗俱，丞相亦与之对泣。叙情既毕，便深自陈结，丞相亦厚相酬纳。既出，欢然言曰：“江左自有管夷吾，此复何忧？”<a id="ch1-83-back" href="../Text/part0006.xhtml#ch1-83"><sup>(1)</sup></a></p>
<p class="fnote"><a id="ch1-83" href="../Text/part0006.xhtml#ch1-83-back">(1)</a>《史记》曰：“管仲夷吾者，颍上人。相齐桓公，九合诸侯，一匡天下。”《语林》曰：“初，温奉使劝进，晋王大集宾客见之。温公始入，姿形甚陋，合坐尽惊。既坐，陈说九服分崩，皇室弛绝，晋王君臣莫不歔欷。及言天下不可以无主，闻者莫不踊跃，植发穿冠。王丞相深相付托。温公既见丞相，便游乐不住，曰‘既见管仲，天下事无复忧。’”<img alt="" src="../Images/image00463.jpeg" style="height:0.1em"/></p>
<p>37　王敦兄含为光禄勋。<a id="ch1-84-back" href="../Text/part0006.xhtml#ch1-84"><sup>(1)</sup></a>敦既逆谋<a id="ch27-back" href="../Text/part0006.xhtml#ch27"><sup>[27]</sup></a>，屯据南州，含委职奔姑孰。<a id="ch2-84-back" href="../Text/part0006.xhtml#ch2-84"><sup>(2)</sup></a>王丞相诣阙谢。<a id="ch3-84-back" href="../Text/part0006.xhtml#ch3-84"><sup>(3)</sup></a>司徒、丞相、扬州官僚问讯，仓卒不知何辞。顾司空时为扬州别驾，援翰曰：“王光禄远避流言，明公蒙尘路次，群下不宁，不审尊体起居何如？”</p>
<p class="fnote"><a id="ch1-84" href="../Text/part0006.xhtml#ch1-84-back">(1)</a>《含别传》曰：“含字处弘，琅邪临沂人。累迁徐州刺史、光禄勋，与弟敦作逆，伏诛。”</p>
<p class="fnote"><a id="ch2-84" href="../Text/part0006.xhtml#ch2-84-back">(2)</a>邓粲《晋纪》曰：“初，王导协赞中兴，敦有方面之功。敦以刘隗为间己，举兵讨之。故含南奔武昌，朝廷始警备也。”</p>
<p class="fnote"><a id="ch3-84" href="../Text/part0006.xhtml#ch3-84-back">(3)</a>《中兴书》曰：“导从兄敦举兵讨刘隗，导率子弟二十余人，旦旦到公车，泥首谢罪。”<img alt="" src="../Images/image00463.jpeg" style="height:0.1em"/></p>
<p>38　郗太尉拜司空，语同坐曰：“平生意不在多，值世故纷纭，遂至台鼎。朱博翰音，实愧于怀。”<a id="ch1-85-back" href="../Text/part0006.xhtml#ch1-85"><sup>(1)</sup></a></p>
<p class="fnote"><a id="ch1-85" href="../Text/part0006.xhtml#ch1-85-back">(1)</a>《汉书》曰：“朱博字子元，杜陵人。为丞相，临拜，延登受策，有大声如钟鸣。上问扬雄，李寻对曰：‘《洪范》所谓鼓妖者也。人君不聪，空名得进，则有无形之声。’博后坐事自杀。”故《序传》曰：“博之翰音，鼓妖先作。”《易·中孚》曰：“上九，翰音登于天，贞凶。”王弼注曰：“翰，高飞也。飞<a id="ch28-back" href="../Text/part0006.xhtml#ch28"><sup>[28]</sup></a>者，音飞而实不从也。”<img alt="" src="../Images/image00463.jpeg" style="height:0.1em"/></p>
<p>39　高坐道人不作汉语，或问此意，简文曰：“以简应对之烦。”<a id="ch1-86-back" href="../Text/part0006.xhtml#ch1-86"><sup>(1)</sup></a></p>
<p class="fnote"><a id="ch1-86" href="../Text/part0006.xhtml#ch1-86-back">(1)</a>《高坐别传》曰：“和尚胡名尸黎密，西域人。传云国王子，以国让弟，遂为沙门。永嘉中，始到此土，止于大市中。和尚天姿高朗，风韵遒迈。丞相王公一见奇之，以为吾之徒也。周仆射领选，抚其背而叹曰：‘若选得此贤，令人无恨。’俄而周侯遇害，和尚对其灵坐，作胡祝数千言，音声高畅，既而挥涕收泪。其哀乐废兴皆此类。性高简，不学晋语。诸公与之言，皆因传译。然神领意得，顿在言前。”《塔寺记》曰：“尸黎密冢<a id="ch29-back" href="../Text/part0006.xhtml#ch29"><sup>[29]</sup></a>曰高坐，在石子冈。常行头陀，卒于梅冈，即葬焉。晋元帝于冢边立寺，因名高坐。”<img alt="" src="../Images/image00463.jpeg" style="height:0.1em"/></p>
<p>40　周仆射雍容好仪形，诣王公，初下车，隐数人，王公含笑看之。既坐，傲然啸咏。王公曰：“卿欲希嵇、阮邪？”答曰：“何敢近舍明公，远希嵇、阮！”<a id="ch1-87-back" href="../Text/part0006.xhtml#ch1-87"><sup>(1)</sup></a></p>
<p class="fnote"><a id="ch1-87" href="../Text/part0006.xhtml#ch1-87-back">(1)</a>邓粲《晋纪》曰：“伯仁仪容弘伟，善于俛仰应答，精神足以荫映数人。深自持，能致人，而未尝往焉。”<img alt="" src="../Images/image00463.jpeg" style="height:0.1em"/></p>
<p>41　庾公尝入佛图，见卧佛，<a id="ch1-88-back" href="../Text/part0006.xhtml#ch1-88"><sup>(1)</sup></a>曰：“此子疲于津梁。”于时以为名言。</p>
<p class="fnote"><a id="ch1-88" href="../Text/part0006.xhtml#ch1-88-back">(1)</a>《涅盘经》云：“如来背痛，于双树间北首而卧。”故后之图绘者为此象。<img alt="" src="../Images/image00463.jpeg" style="height:0.1em"/></p>
<p>42　挚瞻曾作四郡太守、大将军户曹参军，复出作内史，<a id="ch1-89-back" href="../Text/part0006.xhtml#ch1-89"><sup>(1)</sup></a>年始二十九。尝别王敦，敦谓瞻曰：“卿年未三十，已为万石，亦太蚤。”瞻曰：“方于将军，少为太蚤；比之甘罗，已为太老。”<a id="ch2-89-back" href="../Text/part0006.xhtml#ch2-89"><sup>(2)</sup></a></p>
<p class="fnote"><a id="ch1-89" href="../Text/part0006.xhtml#ch1-89-back">(1)</a>《挚氏世本》曰：“瞻字景游，京兆长安人，太常虞兄子也。父育，凉州刺史。瞻少善属文，起家著作郎。中朝乱，依王敦为户曹参军。历安丰、新蔡、西阳太守<a id="ch30-back" href="../Text/part0006.xhtml#ch30"><sup>[30]</sup></a>。见敦以故坏裘赐老病外部都督，瞻谏曰：‘尊裘虽故，不宜与小吏。’敦曰：‘何为不可？’瞻时因醉曰：‘若上服皆可用赐，貂蝉亦可赐下乎？’敦曰：‘非喻所引，如此，不堪二千石。’瞻曰：‘瞻视去西阳，如脱屣耳！’敦反<a id="ch31-back" href="../Text/part0006.xhtml#ch31"><sup>[31]</sup></a>，乃左迁随郡内史。”</p>
<p class="fnote"><a id="ch2-89" href="../Text/part0006.xhtml#ch2-89-back">(2)</a>《挚氏世本》曰：“瞻高亮有气节，故以此答敦。后知敦有异志。建兴四年，与第五琦<a id="ch32-back" href="../Text/part0006.xhtml#ch32"><sup>[32]</sup></a>据荆州以距敦，竟为所害。”《史记》曰：“甘罗，秦相茂之孙也。年十二，而秦相吕不韦欲使张唐相燕，唐不肯行，甘罗说而行之。又请车五乘以使赵，还报秦，秦封甘罗为上卿，赐以甘茂田宅。”<img alt="" src="../Images/image00463.jpeg" style="height:0.1em"/></p>
<p>43　梁国杨氏子，九岁，甚聪惠。孔君平<a id="ch1-90-back" href="../Text/part0006.xhtml#ch1-90"><sup>(1)</sup></a>诣其父，父不在，乃呼儿出，为设果。果有杨梅，孔指以示儿曰：“此是君家果。”儿应声答曰：“未闻孔雀是夫子家禽。”</p>
<p class="fnote"><a id="ch1-90" href="../Text/part0006.xhtml#ch1-90-back">(1)</a>王隐《晋书》曰：“孔坦字君平，会稽山阴人。善《春秋》，有文辩。历太子舍人，累迁廷尉卿。”<img alt="" src="../Images/image00463.jpeg" style="height:0.1em"/></p>
<p>44　孔廷尉以裘与从弟沈，<a id="ch1-91-back" href="../Text/part0006.xhtml#ch1-91"><sup>(1)</sup></a>沈辞不受。廷尉曰：“晏平仲之俭，祠其先人，豚肩不掩豆，犹狐裘数十年，<a id="ch2-91-back" href="../Text/part0006.xhtml#ch2-91"><sup>(2)</sup></a>卿复何辞此？”于是受而服之。</p>
<p class="fnote"><a id="ch1-91" href="../Text/part0006.xhtml#ch1-91-back">(1)</a>《孔氏谱》曰：“沈字德度，会稽山阴人。祖父奕，全椒令。父群，鸿胪卿。沈至琅邪王文学。”</p>
<p class="fnote"><a id="ch2-91" href="../Text/part0006.xhtml#ch2-91-back">(2)</a>刘向《别录》曰：“晏平仲名婴，东莱夷维人。事齐灵公、庄公，以节俭力行重于齐。”《礼记》曰：“晏平仲祀其先人，豚肩不掩豆，君子以为俭也。”又曰：“晏子一狐裘三十年，晏子焉知礼？”注：“豚，俎实也。豆径尺，言并豚之两肩不能掩豆，喻少也。”<img alt="" src="../Images/image00463.jpeg" style="height:0.1em"/></p>
<p>45　佛图澄与诸石游，<a id="ch1-92-back" href="../Text/part0006.xhtml#ch1-92"><sup>(1)</sup></a>林公曰：“澄以石虎为海鸥鸟。”<a id="ch2-92-back" href="../Text/part0006.xhtml#ch2-92"><sup>(2)</sup></a></p>
<p class="fnote"><a id="ch1-92" href="../Text/part0006.xhtml#ch1-92-back">(1)</a>《澄别传》曰：“道人佛图澄，不知何许人，出于敦煌，好佛道，出家为沙门。永嘉中至洛阳，值京师有难，潜遁草泽间<a id="ch33-back" href="../Text/part0006.xhtml#ch33"><sup>[33]</sup></a>。石勒雄异好杀害，因勒大将军郭默略见勒，以麻油涂掌，占见吉凶。数百里外听浮图铃声，逆知祸福。勒甚敬信之。虎即位，亦师澄，号大和尚。自知终日，开棺无尸，唯袈裟法服在焉。”</p>
<p class="fnote"><a id="ch2-92" href="../Text/part0006.xhtml#ch2-92-back">(2)</a>《赵书》曰：“虎字季龙，勒从弟也。征伐每斩将搴旗。勒死，诛勒诸儿，袭位。”《庄子》曰：“海上之人好鸥者，每旦之海上，从鸥游，鸥之至者数百而不止。其父曰‘吾闻鸥鸟从汝游，取来玩之。’明日之海上，鸥舞而不下。”<img alt="" src="../Images/image00463.jpeg" style="height:0.1em"/></p>
<p>46　谢仁祖年八岁，谢豫章<a id="ch1-93-back" href="../Text/part0006.xhtml#ch1-93"><sup>(1)</sup></a>将送客，尔时语已神悟，自参上流。诸人咸共叹之曰：“年少，一坐之颜回。”仁祖曰：“坐无尼父，焉别颜回？”<a id="ch2-93-back" href="../Text/part0006.xhtml#ch2-93"><sup>(2)</sup></a></p>
<p class="fnote"><a id="ch1-93" href="../Text/part0006.xhtml#ch1-93-back">(1)</a>鲲子。别见。</p>
<p class="fnote"><a id="ch2-93" href="../Text/part0006.xhtml#ch2-93-back">(2)</a>《晋阳秋》曰：“谢尚字仁祖，陈郡人，鲲之子也。龆龀丧兄，哀恸过人。及遭父丧，温峤唁之，尚号叫极哀。既而收涕告诉，有异常童。峤奇之，由是知名。仕至镇西将军、豫州刺史。”<img alt="" src="../Images/image00463.jpeg" style="height:0.1em"/></p>
<p>47　陶公疾笃，都无献替之言，朝士以为恨。<a id="ch1-94-back" href="../Text/part0006.xhtml#ch1-94"><sup>(1)</sup></a>仁祖闻之曰：“时无竖刁，故不贻陶公话言。”<a id="ch2-94-back" href="../Text/part0006.xhtml#ch2-94"><sup>(2)</sup></a>时贤以为德音。</p>
<p class="fnote"><a id="ch1-94" href="../Text/part0006.xhtml#ch1-94-back">(1)</a>《陶氏叙》曰：“侃字士衡，其先鄱阳人，后徙寻阳。侃少有远㮣，纲维宇宙之志。察孝廉，入洛，司空张华见而谓曰：‘后来匡主宁民，君其人也。’刘弘镇沔南，取为长史，谓侃曰：‘昔吾为羊太傅参佐，见语云：“君后当居身处。”今相观，亦复然矣。’累迁湘、广、荆三州刺史，加羽葆鼓吹，封长沙郡公、大将军，赞拜不名，剑履上殿。进太尉，赠大司马，谥桓公。”按王隐《晋书》载侃临终表曰：“臣少长孤寒，始愿有限，过蒙先朝历世异恩。臣年垂八十，位极人臣，启手启足，当复何恨！但以余寇未诛，山陵未复，所以愤慨兼怀，唯此而已！犹冀犬马之齿，尚可少延，欲为陛下北吞石虎，西诛李雄，势遂不振，良图永息。临书振<a id="ch34-back" href="../Text/part0006.xhtml#ch34"><sup>[34]</sup></a>腕，涕泗横流。伏愿遴选代人，使必得良才，足以奉宣王猷，遵成志业。则虽死之日，犹生之年。”有表若此，非无献替。</p>
<p class="fnote"><a id="ch2-94" href="../Text/part0006.xhtml#ch2-94-back">(2)</a>《吕氏春秋》曰：“管仲病，桓公问曰：‘子如不讳，谁代子相者？竖刁何如？’管仲曰‘自宫以事君，非人情，必不可用。’后果乱齐。”<img alt="" src="../Images/image00463.jpeg" style="height:0.1em"/></p>
<p>48　竺法深在简文坐，刘尹问：“道人何以游朱门？”答曰：“君自见其朱门，贫道如游蓬户。”<a id="ch1-95-back" href="../Text/part0006.xhtml#ch1-95"><sup>(1)</sup></a>或云卞令。<a id="ch2-95-back" href="../Text/part0006.xhtml#ch2-95"><sup>(2)</sup></a></p>
<p class="fnote"><a id="ch1-95" href="../Text/part0006.xhtml#ch1-95-back">(1)</a>《高逸沙门传》曰：“法师居会稽，皇帝重其风德，遣使迎焉，法师暂出应命。司徒会稽王天性虚澹，与法师结殷勤之欢。师虽升履丹墀，出入朱邸，泯然旷达，不异蓬宇也。”</p>
<p class="fnote"><a id="ch2-95" href="../Text/part0006.xhtml#ch2-95-back">(2)</a>别见。<img alt="" src="../Images/image00463.jpeg" style="height:0.1em"/></p>
<p>49　孙盛为庾公记室参军，<a id="ch1-96-back" href="../Text/part0006.xhtml#ch1-96"><sup>(1)</sup></a>从猎，将其二儿俱行。庾公不知，忽于猎场见齐庄，时年七八岁。庾谓曰：“君亦复来邪？”应声答曰：“所谓‘无小无大，从公于迈’。”</p>
<p class="fnote"><a id="ch1-96" href="../Text/part0006.xhtml#ch1-96-back">(1)</a>《中兴书》曰：“盛字安国，太原中都人。博学强识，历著作郎、浏阳令。庾亮为荆州，以为征西主簿，累迁秘书监。”<img alt="" src="../Images/image00463.jpeg" style="height:0.1em"/></p>
<p>50　孙齐由、齐庄二人小时诣庾公，公问齐由何字，答曰：“字齐由。”公曰：“欲何齐邪？”曰：“齐许由。”<a id="ch1-97-back" href="../Text/part0006.xhtml#ch1-97"><sup>(1)</sup></a>齐庄何字，答曰：“字齐庄。”公曰：“欲何齐？”曰：“齐庄周。”公曰：“何不慕仲尼而慕庄周？”对曰：“圣人生知，故难企慕。”庾公大喜小儿对。<a id="ch2-97-back" href="../Text/part0006.xhtml#ch2-97"><sup>(2)</sup></a></p>
<p class="fnote"><a id="ch1-97" href="../Text/part0006.xhtml#ch1-97-back">(1)</a>《晋百官名》曰：“孙潜字齐由，太原人。”《中兴书》曰：“潜，盛长子也。豫章太守殷仲堪下讨王国宝，潜时在郡，逼为咨议参军，固辞不就，遂以忧卒。”</p>
<p class="fnote"><a id="ch2-97" href="../Text/part0006.xhtml#ch2-97-back">(2)</a>《孙放别传》曰：“放字齐庄，监君次子也。年八岁，太尉庾公召见之。放清秀，欲观试，乃授纸笔令书，放便自疏名字。公题后问之曰：‘为欲慕庄周邪？’放书答曰：‘意欲慕之。’公曰：‘何故不慕仲尼而慕庄周？’放曰：‘仲尼生而知之，非希企所及。至于庄周，是其次者，故慕耳。’公谓宾客曰：‘王辅嗣应答恐不能胜之。’卒长沙王相。”<img alt="" src="../Images/image00463.jpeg" style="height:0.1em"/></p>
<p>51　张玄之、顾敷是顾和中外孙，皆少而聪惠。和并知之，而常谓顾胜，亲重偏至，张颇不恹。<a id="ch1-98-back" href="../Text/part0006.xhtml#ch1-98"><sup>(1)</sup></a>于时张年九岁，顾年七岁，和与俱至寺中，见佛般泥洹像，弟子有泣者，有不泣者。和以问二孙，玄谓“被亲故泣，不被亲<a id="ch35-back" href="../Text/part0006.xhtml#ch35"><sup>[35]</sup></a>故不泣”。敷曰：“不然，当由忘情故不泣，不能忘情故泣。”<a id="ch2-98-back" href="../Text/part0006.xhtml#ch2-98"><sup>(2)</sup></a></p>
<p class="fnote"><a id="ch1-98" href="../Text/part0006.xhtml#ch1-98-back">(1)</a>敷别见。《续晋阳秋》曰：“张玄之字祖希，吴郡太守澄之孙也。少以学显，历吏部尚书，出为冠军将军、吴兴太守。会稽内史谢玄同时之郡，论者以为南北之望。玄之名亚谢玄，时亦称‘南北二玄’，卒于郡。”</p>
<p class="fnote"><a id="ch2-98" href="../Text/part0006.xhtml#ch2-98-back">(2)</a>《大智度论》曰：“佛在阴庵罗双树间入般涅槃，卧<a id="ch36-back" href="../Text/part0006.xhtml#ch36"><sup>[36]</sup></a>北首，大地震动。诸三学人，佥然不乐，郁伊交涕。诸无学人，但念诸法，一切无常。”<img alt="" src="../Images/image00463.jpeg" style="height:0.1em"/></p>
<p>52　庾法畅造庾太尉<a id="ch37-back" href="../Text/part0006.xhtml#ch37"><sup>[37]</sup></a>，握麈尾至佳，公曰：“此至佳，那得在？”法畅曰：“廉者不求，贪者不与，故得在耳。”<a id="ch1-99-back" href="../Text/part0006.xhtml#ch1-99"><sup>(1)</sup></a></p>
<p class="fnote"><a id="ch1-99" href="../Text/part0006.xhtml#ch1-99-back">(1)</a>法畅氏族所出未详。法畅著《人物论》，自叙其美云：“悟锐有神，才辞通辩。”<img alt="" src="../Images/image00463.jpeg" style="height:0.1em"/></p>
<p>53　庾穉恭为荆州，<a id="ch1-100-back" href="../Text/part0006.xhtml#ch1-100"><sup>(1)</sup></a>以毛扇上武帝。武帝<a id="ch38-back" href="../Text/part0006.xhtml#ch38"><sup>[38]</sup></a>疑是故物。<a id="ch2-100-back" href="../Text/part0006.xhtml#ch2-100"><sup>(2)</sup></a>侍中刘劭曰<a id="ch3-100-back" href="../Text/part0006.xhtml#ch3-100"><sup>(3)</sup></a>：“柏梁云构，工匠先居其下；管弦繁奏，钟、夔先听其音。<a id="ch4-100-back" href="../Text/part0006.xhtml#ch4-100"><sup>(4)</sup></a>穉恭上扇，以好不以新。”庾后闻之，曰：“此人宜在帝左右。”</p>
<p class="fnote"><a id="ch1-100" href="../Text/part0006.xhtml#ch1-100-back">(1)</a>《庾翼别传》曰：“翼字穉恭，颍川鄢陵人也。少有大度，时论以经略许之。兄太尉亮薨，朝议推才，乃以翼都督七州，进征南将军、荆州刺史。”</p>
<p class="fnote"><a id="ch2-100" href="../Text/part0006.xhtml#ch2-100-back">(2)</a>傅咸《羽扇赋序》曰：“昔吴人直截鸟翼而摇之，风不减方圆二扇，而功无加，然中国莫有生意者。灭吴之后，翕然贵之，无人不用。”按，庾怿以白羽扇献武帝，帝嫌其非新，反之，不闻翼也。</p>
<p class="fnote"><a id="ch3-100" href="../Text/part0006.xhtml#ch3-100-back">(3)</a>《文字志》曰：“劭字彦祖，彭城丛亭人。祖讷，司隶校尉。父松，成皋令。劭博识好学，多艺能，善草隶。初仕领军参军，太傅出东，劭谓京洛必危，乃单马奔扬州。历侍中、豫章太守。”</p>
<p class="fnote"><a id="ch4-100" href="../Text/part0006.xhtml#ch4-100-back">(4)</a>钟，钟期也。夔，舜乐正。<img alt="" src="../Images/image00463.jpeg" style="height:0.1em"/></p>
<p>54　何骠骑亡后，<a id="ch1-101-back" href="../Text/part0006.xhtml#ch1-101"><sup>(1)</sup></a>征褚公入。既至石头，王长史、刘尹同诣褚。褚曰：“真长何以处我？”真长顾王曰：“此子能言。”褚因视王，王曰：“国自有周公。”<a id="ch2-101-back" href="../Text/part0006.xhtml#ch2-101"><sup>(2)</sup></a></p>
<p class="fnote"><a id="ch1-101" href="../Text/part0006.xhtml#ch1-101-back">(1)</a>何充。别见。</p>
<p class="fnote"><a id="ch2-101" href="../Text/part0006.xhtml#ch2-101-back">(2)</a>《晋阳秋》曰：“充之卒，议者谓太后父裒宜秉朝政，裒自丹徒入朝。吏部尚书刘遐劝裒曰‘会稽王令德，国之周公也，足下宜以大政付之。’裒长史王胡之亦劝归藩，于是固辞归京<a id="ch39-back" href="../Text/part0006.xhtml#ch39"><sup>[39]</sup></a>。”<img alt="" src="../Images/image00463.jpeg" style="height:0.1em"/></p>
<p>55　桓公北征，经金城，见前为琅邪时种柳，皆已十围，慨然曰：“木犹如此，人何以堪！”攀枝执条，泫然流泪。<a id="ch1-102-back" href="../Text/part0006.xhtml#ch1-102"><sup>(1)</sup></a></p>
<p class="fnote"><a id="ch1-102" href="../Text/part0006.xhtml#ch1-102-back">(1)</a>《桓温别传》曰：“温字元子，谯国龙亢人，汉五更桓荣后也。父彝，有识鉴。温少有豪迈风气，为温峤所知，累迁琅邪内史，进征西大将军，镇西夏。时逆胡未诛，余烬假息，温亲勒郡卒，建旗致讨，清荡伊、洛，展敬园陵。薨，谥宣武侯。”<img alt="" src="../Images/image00463.jpeg" style="height:0.1em"/></p>
<p>56　简文作抚军时，尝与桓宣武俱入朝，更相让在前。宣武不得已而先之，因曰：“伯也执殳，为王前驱。”<a id="ch1-103-back" href="../Text/part0006.xhtml#ch1-103"><sup>(1)</sup></a>简文曰：“所谓‘无小无大，从公于迈’。”</p>
<p class="fnote"><a id="ch1-103" href="../Text/part0006.xhtml#ch1-103-back">(1)</a>《卫诗》也。殳，长一丈二尺，无刃。<img alt="" src="../Images/image00463.jpeg" style="height:0.1em"/></p>
<p>57　顾悦与简文同年，而发蚤白。<a id="ch1-104-back" href="../Text/part0006.xhtml#ch1-104"><sup>(1)</sup></a>简文曰：“卿何以先白？”对曰：“蒲柳之姿，望秋而落；松柏之质，经霜<a id="ch40-back" href="../Text/part0006.xhtml#ch40"><sup>[40]</sup></a>弥茂。”<a id="ch2-104-back" href="../Text/part0006.xhtml#ch2-104"><sup>(2)</sup></a></p>
<p class="fnote"><a id="ch1-104" href="../Text/part0006.xhtml#ch1-104-back">(1)</a>《中兴书》曰：“悦字君叔，晋陵人。初为殷浩扬州别驾。浩卒，上疏理浩。或谏以浩为太宗所废，必不依许，悦固争之，浩果得申，物论称之。后至尚书左丞。”</p>
<p class="fnote"><a id="ch2-104" href="../Text/part0006.xhtml#ch2-104-back">(2)</a>顾恺之为父传曰：“君以直道陵迟于世。入见王，王发无二毛，而君已斑白，问君年，乃曰：‘卿何偏蚤白？’君曰：‘松柏之姿，经<a id="ch41-back" href="../Text/part0006.xhtml#ch41"><sup>[41]</sup></a>霜犹茂。臣蒲柳之质，望秋先零。受命之异也。’王称善久之。”<img alt="" src="../Images/image00463.jpeg" style="height:0.1em"/></p>
<p>58　桓公入峡，绝壁天悬，腾波迅急。<a id="ch1-105-back" href="../Text/part0006.xhtml#ch1-105"><sup>(1)</sup></a>乃叹曰：“既为忠臣，不得为孝子，如何？”<a id="ch2-105-back" href="../Text/part0006.xhtml#ch2-105"><sup>(2)</sup></a></p>
<p class="fnote"><a id="ch1-105" href="../Text/part0006.xhtml#ch1-105-back">(1)</a>《晋阳秋》曰：“温以永和二年率所领七千余人伐蜀，拜表辄行。”</p>
<p class="fnote"><a id="ch2-105" href="../Text/part0006.xhtml#ch2-105-back">(2)</a>《汉书》曰：“王阳为益州刺史，行部至邛僰九折坂，叹曰：‘奉先人遗体，奈何数乘此险！’以病去官。后王尊为刺史，至其坂，问吏曰：‘非王阳所畏之道邪？’吏曰：‘是！’叱其驭曰：‘驱之，王阳为孝子，王尊为忠臣。’”<img alt="" src="../Images/image00463.jpeg" style="height:0.1em"/></p>
<p>59　初，荧惑入太微，寻废海西。<a id="ch1-106-back" href="../Text/part0006.xhtml#ch1-106"><sup>(1)</sup></a>简文登阼，复入太微，帝恶之。<a id="ch2-106-back" href="../Text/part0006.xhtml#ch2-106"><sup>(2)</sup></a>时郗超为中书，在直。<a id="ch3-106-back" href="../Text/part0006.xhtml#ch3-106"><sup>(3)</sup></a>引超入曰：“天命修短，故非所计，政当无复近日事不？”超曰：“大司马方将外固封疆，内镇社稷，必无若此之虑。臣为陛下以百口保之。”帝因诵庾仲初诗<a id="ch4-106-back" href="../Text/part0006.xhtml#ch4-106"><sup>(4)</sup></a>曰：“志士痛朝危，忠臣哀主辱。”声甚凄厉。郗受假还东，帝曰：“致意尊公，家国之事，遂至于此！由是身不能以道匡卫，思患预防，愧叹之深，言何能喻！”因泣下流襟。<a id="ch5-106-back" href="../Text/part0006.xhtml#ch5-106"><sup>(5)</sup></a></p>
<p class="fnote"><a id="ch1-106" href="../Text/part0006.xhtml#ch1-106-back">(1)</a>《晋阳秋》曰：“泰和六年闰十月，荧惑守太微端门。十一月，大司马桓温废帝为海西公。”《晋安帝纪》曰：“桓温于枋头奔败，知民望之去也，乃屠袁真于寿阳。既而谓郗超曰：‘足以雪枋头之耻乎？’超曰：‘未厌有识之情也。公六十之年，败于大举，不建高世之勋，未足以镇厌民望。’因说温以废立之事。时温夙有此谋，深纳超言，遂废海西。”</p>
<p class="fnote"><a id="ch2-106" href="../Text/part0006.xhtml#ch2-106-back">(2)</a>徐广《晋纪》曰：“咸安元年十二月，荧惑逆行入太微，至二年七月犹在焉。帝惩海西之事，心甚忧之。”</p>
<p class="fnote"><a id="ch3-106" href="../Text/part0006.xhtml#ch3-106-back">(3)</a>《中兴书》曰：“超字景兴，高平人，司空愔之子也。少而卓荦不羁，有旷世之度。累迁中书郎、司徒左长史。”</p>
<p class="fnote"><a id="ch4-106" href="../Text/part0006.xhtml#ch4-106-back">(4)</a>庾阐《从征诗》也。</p>
<p class="fnote"><a id="ch5-106" href="../Text/part0006.xhtml#ch5-106-back">(5)</a>《续晋阳秋》曰：“帝外压<a id="ch42-back" href="../Text/part0006.xhtml#ch42"><sup>[42]</sup></a>强臣，忧愤不得志，在位二年而崩。”<img alt="" src="../Images/image00463.jpeg" style="height:0.1em"/></p>
<p>60　简文在暗室中坐，召宣武。宣武至，问上何在？简文曰：“某在斯。”时人以为能。<a id="ch1-107-back" href="../Text/part0006.xhtml#ch1-107"><sup>(1)</sup></a></p>
<p class="fnote"><a id="ch1-107" href="../Text/part0006.xhtml#ch1-107-back">(1)</a>《论语》曰：“师冕见，及阶，子曰：‘阶也。’及席，子曰：‘席也。’皆坐，子告之曰：‘某在斯，某在斯。’”注：“历告坐中人也。”<img alt="" src="../Images/image00463.jpeg" style="height:0.1em"/></p>
<p>61　简文入华林园，顾谓左右曰：“会心处不必在远，翳然林水，便自有濠、濮间想也。<a id="ch1-108-back" href="../Text/part0006.xhtml#ch1-108"><sup>(1)</sup></a>觉<a id="ch43-back" href="../Text/part0006.xhtml#ch43"><sup>[43]</sup></a>鸟兽禽鱼，自来亲人。”</p>
<p class="fnote"><a id="ch1-108" href="../Text/part0006.xhtml#ch1-108-back">(1)</a>濠、濮，二水名也。《庄子》曰：“庄子与惠子游濠梁水上，庄子曰：‘鯈鱼出游从容，是鱼乐也。’惠子曰：‘子非鱼，安知鱼之乐邪？’庄子曰：‘子非我，安知我之不知鱼之乐也？’”“庄周钓在<a id="ch44-back" href="../Text/part0006.xhtml#ch44"><sup>[44]</sup></a>濮水，楚王使二大夫造焉，曰：‘愿以境内累庄子。’庄子持竿不顾，曰：‘吾闻楚有神龟者，死已三千年矣，巾笥而藏于庙。此宁曳尾于<a id="ch45-back" href="../Text/part0006.xhtml#ch45"><sup>[45]</sup></a>涂中，宁留骨而贵乎？’二大夫曰：‘宁曳尾于涂中。’庄子曰：‘往矣！吾亦宁曳尾于涂中。’”<img alt="" src="../Images/image00463.jpeg" style="height:0.1em"/></p>
<p>62　谢太傅语王右军曰：“中年伤于哀乐，与亲友别，辄作数日恶。”王曰<a id="ch1-109-back" href="../Text/part0006.xhtml#ch1-109"><sup>(1)</sup></a>：“年在桑榆，自然至此，正赖丝竹陶写，恒恐儿辈觉，损欣乐之趣。”</p>
<p class="fnote"><a id="ch1-109" href="../Text/part0006.xhtml#ch1-109-back">(1)</a>《文字志》曰：“王羲之字逸少，琅邪临沂人。父旷<a id="ch46-back" href="../Text/part0006.xhtml#ch46"><sup>[46]</sup></a>，淮南太守。羲之少朗拔，为叔父廙所赏。善草隶。累迁江州刺史、右军将军、会稽内史。”<img alt="" src="../Images/image00463.jpeg" style="height:0.1em"/></p>
<p>63　支道林常养数匹马。或言道人畜马不韵，支曰：“贫道重其神骏。”<a id="ch1-110-back" href="../Text/part0006.xhtml#ch1-110"><sup>(1)</sup></a></p>
<p class="fnote"><a id="ch1-110" href="../Text/part0006.xhtml#ch1-110-back">(1)</a>《高逸沙门传》曰：“支遁字道林，河内林虑人，或曰陈留人，本姓关氏。少而任心独往，风期高亮，家世奉法。尝于余杭山沈思道行<a id="ch47-back" href="../Text/part0006.xhtml#ch47"><sup>[47]</sup></a>，泠然<a id="ch48-back" href="../Text/part0006.xhtml#ch48"><sup>[48]</sup></a>独畅。年二十五始释形入道。年五十三终于洛阳。”<img alt="" src="../Images/image00463.jpeg" style="height:0.1em"/></p>
<p>64　刘尹与桓宣武共听讲《礼记》。桓云：“时有入心处，便觉咫尺玄门。”刘曰：“此未关至极，自是金华殿之语。”<a id="ch1-111-back" href="../Text/part0006.xhtml#ch1-111"><sup>(1)</sup></a></p>
<p class="fnote"><a id="ch1-111" href="../Text/part0006.xhtml#ch1-111-back">(1)</a>《汉书·叙传》曰：“班伯少受《诗》于师丹。大将军王凤荐伯于成帝，宜劝学，召见宴暱<a id="ch49-back" href="../Text/part0006.xhtml#ch49"><sup>[49]</sup></a>，拜为中常侍。时上方向学，郑宽中、张禹朝夕入说《尚书》、《论语》于金华殿，诏伯受之。”<img alt="" src="../Images/image00463.jpeg" style="height:0.1em"/></p>
<p>65　羊秉为抚军参军，少亡，有令誉。夏侯孝若为之叙，极相赞悼。<a id="ch1-112-back" href="../Text/part0006.xhtml#ch1-112"><sup>(1)</sup></a>羊权为黄门侍郎，侍简文坐。帝问曰：“夏侯湛<a id="ch2-112-back" href="../Text/part0006.xhtml#ch2-112"><sup>(2)</sup></a>作《羊秉叙》绝可想。是卿何物？有后不？”<a id="ch3-112-back" href="../Text/part0006.xhtml#ch3-112"><sup>(3)</sup></a>权潸然对曰：“亡伯令问夙彰，而无有继嗣。虽名播天听，然胤绝圣世。”帝嗟慨久之。</p>
<p class="fnote"><a id="ch1-112" href="../Text/part0006.xhtml#ch1-112-back">(1)</a>《羊秉叙》曰：“秉字长达，太山平阳人。汉南阳太守续曾孙。大父魏郡府君，即车骑掾元子也。府君夫人郑氏无子，乃养秉。龆龀而佳，小心敬慎。十岁而郑夫人薨，秉思容尽哀。俄而公府掾及夫人并卒，秉群从<a id="ch50-back" href="../Text/part0006.xhtml#ch50"><sup>[50]</sup></a>率礼相承，人不间其亲，雍雍如也。仕参抚军将军事，将奋千里之足，挥冲天之翼，惜乎春秋三十有二而卒。昔罕虎死，子产以为无与为善，自夫子之没，有子产之叹矣！亡后有子男，又不育，是何行善而祸繁也？岂非司马生之所惑欤？”</p>
<p class="fnote"><a id="ch2-112" href="../Text/part0006.xhtml#ch2-112-back">(2)</a>别见。</p>
<p class="fnote"><a id="ch3-112" href="../Text/part0006.xhtml#ch3-112-back">(3)</a>《羊氏谱》曰：“权字道舆，徐州刺史悦<a id="ch51-back" href="../Text/part0006.xhtml#ch51"><sup>[51]</sup></a>之子也。仕至尚书左丞。”<img alt="" src="../Images/image00463.jpeg" style="height:0.1em"/></p>
<p>66　王长史与刘真长别后相见，<a id="ch1-113-back" href="../Text/part0006.xhtml#ch1-113"><sup>(1)</sup></a>王谓刘曰：“卿更长进。”答曰：“此若天之自高耳。”<a id="ch2-113-back" href="../Text/part0006.xhtml#ch2-113"><sup>(2)</sup></a></p>
<p class="fnote"><a id="ch1-113" href="../Text/part0006.xhtml#ch1-113-back">(1)</a>《王长史别传》曰：“濛字仲祖，太原晋阳人。其先出自周室，经汉、魏，世为大族。祖父佐，北军中候。父讷，叶令。濛神气清韶，年十余岁，放迈不群。弱冠检尚，风流雅正，外绝荣竞，内寡私欲。辟司徒掾、中书郎，以后父赠光禄大夫。”</p>
<p class="fnote"><a id="ch2-113" href="../Text/part0006.xhtml#ch2-113-back">(2)</a>《语林》曰：“仲祖语真长曰：‘卿近大进。’刘曰‘卿仰看邪？’王问何意，刘曰：‘不尔，何由测天之高也？’”<img alt="" src="../Images/image00463.jpeg" style="height:0.1em"/></p>
<p>67　刘尹云：“人想王荆产佳，此想长松下当有清风耳。”<a id="ch1-114-back" href="../Text/part0006.xhtml#ch1-114"><sup>(1)</sup></a></p>
<p class="fnote"><a id="ch1-114" href="../Text/part0006.xhtml#ch1-114-back">(1)</a>荆产，王微<a id="ch52-back" href="../Text/part0006.xhtml#ch52"><sup>[52]</sup></a>小字也。《王氏谱》曰：“微字幼仁，琅邪人。祖父乂，平北将军。父澄，荆州刺史。微历尚书郎、右军司马。”<img alt="" src="../Images/image00463.jpeg" style="height:0.1em"/></p>
<p>68　王仲祖闻蛮语不解，茫然曰：“若使介葛卢来朝，故当不昧此语。”<a id="ch1-115-back" href="../Text/part0006.xhtml#ch1-115"><sup>(1)</sup></a></p>
<p class="fnote"><a id="ch1-115" href="../Text/part0006.xhtml#ch1-115-back">(1)</a>《春秋传》曰：“介葛卢来朝鲁，闻牛鸣，曰：‘是生三牺，皆用之矣。其音云。’问之而信。”杜预注曰：“介，东夷国。葛卢，其君名也。”<img alt="" src="../Images/image00463.jpeg" style="height:0.1em"/></p>
<p>69　刘真长为丹阳尹，许玄度出都，就刘<a id="ch53-back" href="../Text/part0006.xhtml#ch53"><sup>[53]</sup></a>宿<a id="ch1-116-back" href="../Text/part0006.xhtml#ch1-116"><sup>(1)</sup></a>床帷新丽，饮食丰甘。许曰：“若保全此处，殊胜东山。”刘曰：“卿若知吉凶由人，吾安得不保此！”<a id="ch2-116-back" href="../Text/part0006.xhtml#ch2-116"><sup>(2)</sup></a>王逸少在坐，曰：“令巢、许遇稷、契，当无此言。”二人并有愧色。</p>
<p class="fnote"><a id="ch1-116" href="../Text/part0006.xhtml#ch1-116-back">(1)</a>《续晋阳秋》曰：“许询字玄度，高阳人，魏中领军允玄孙。总角秀惠，众称神童，长而风情简素，司徒掾辟<a id="ch54-back" href="../Text/part0006.xhtml#ch54"><sup>[54]</sup></a>，不就，蚤卒。”</p>
<p class="fnote"><a id="ch2-116" href="../Text/part0006.xhtml#ch2-116-back">(2)</a>《春秋传》曰：“吉凶无门，唯人所召。”<img alt="" src="../Images/image00463.jpeg" style="height:0.1em"/></p>
<p>70　王右军与谢太傅共登冶城。<a id="ch1-117-back" href="../Text/part0006.xhtml#ch1-117"><sup>(1)</sup></a>谢悠然远想，有高世之志。王谓谢曰：“夏禹勤王，手足胼胝；<a id="ch2-117-back" href="../Text/part0006.xhtml#ch2-117"><sup>(2)</sup></a>文王旰食，日不暇给。<a id="ch3-117-back" href="../Text/part0006.xhtml#ch3-117"><sup>(3)</sup></a>今四郊多垒，<a id="ch4-117-back" href="../Text/part0006.xhtml#ch4-117"><sup>(4)</sup></a>宜人人自效。而虚谈废务，浮文妨要，恐非当今所宜。”谢答曰：“秦任商鞅，二世而亡，<a id="ch5-117-back" href="../Text/part0006.xhtml#ch5-117"><sup>(5)</sup></a>岂清言致患邪？”</p>
<p class="fnote"><a id="ch1-117" href="../Text/part0006.xhtml#ch1-117-back">(1)</a>《扬州记》曰：“冶城，吴时鼓铸之所。吴平，犹不废。王茂弘所治也。”</p>
<p class="fnote"><a id="ch2-117" href="../Text/part0006.xhtml#ch2-117-back">(2)</a>《帝王世纪》曰：“禹治洪水，手足胼胝。世传禹病偏枯，足不相过，今称禹步是也。”</p>
<p class="fnote"><a id="ch3-117" href="../Text/part0006.xhtml#ch3-117-back">(3)</a>《尚书》曰：“文王自朝至于日昃，不遑暇食。”</p>
<p class="fnote"><a id="ch4-117" href="../Text/part0006.xhtml#ch4-117-back">(4)</a>《礼记》曰：“四郊多垒，卿大夫之辱也。”</p>
<p class="fnote"><a id="ch5-117" href="../Text/part0006.xhtml#ch5-117-back">(5)</a>《战国策》曰：“卫商鞅，诸庶孽子<a id="ch55-back" href="../Text/part0006.xhtml#ch55"><sup>[55]</sup></a>，名鞅，姓公孙氏。少好刑名学，为秦孝公相，封于商。”<img alt="" src="../Images/image00463.jpeg" style="height:0.1em"/></p>
<p>71　谢太傅寒雪日内集，与儿女讲论文义。俄而雪骤，公欣然曰：“白雪纷纷何所似？”兄子胡儿曰：<a id="ch1-118-back" href="../Text/part0006.xhtml#ch1-118"><sup>(1)</sup></a>“撒盐空中差可拟。”兄女曰：“未若柳絮因风起。”公大笑乐。即公大兄无奕女，左将军王凝之妻也。<a id="ch2-118-back" href="../Text/part0006.xhtml#ch2-118"><sup>(2)</sup></a></p>
<p class="fnote"><a id="ch1-118" href="../Text/part0006.xhtml#ch1-118-back">(1)</a>胡儿，谢朗小字也。《续晋阳秋》曰：“朗字长度，安次兄据之长子。安蚤知之。文义艳发，名亚于玄，仕至东阳太守。”</p>
<p class="fnote"><a id="ch2-118" href="../Text/part0006.xhtml#ch2-118-back">(2)</a>《王氏谱》曰：“凝之字叔平，右将军羲之第二子也。历江州刺史、左将军、会稽内史。”《晋安帝纪》曰：“凝之事五斗米道。孙恩之攻会稽，凝之谓民吏曰：‘不须备防，吾已请大道，许遣鬼兵相助，贼自破矣。’既不设备，遂为恩所害。”《妇人集》曰：“谢夫人名道蕴，有文才。所著诗、赋、诔、颂传于世。”<img alt="" src="../Images/image00463.jpeg" style="height:0.1em"/></p>
<p>72　王中郎令伏玄度、习凿齿<a id="ch1-119-back" href="../Text/part0006.xhtml#ch1-119"><sup>(1)</sup></a>论青、楚人物。<a id="ch2-119-back" href="../Text/part0006.xhtml#ch2-119"><sup>(2)</sup></a>临成，以示韩康伯，康伯都无言。王曰：“何故不言？”韩曰：“无可无不可。”<a id="ch3-119-back" href="../Text/part0006.xhtml#ch3-119"><sup>(3)</sup></a></p>
<p class="fnote"><a id="ch1-119" href="../Text/part0006.xhtml#ch1-119-back">(1)</a>《王中郎传》曰：“坦之字文度，太原晋阳人。祖东海太守丞，清淡平远。父述，贞贵简正。坦之器度淳深，孝友天至，誉辑朝野，标的当时。累迁侍中、中书令，领北中郎将、徐兖二州刺史。”《中兴书》曰：“伏滔，字玄度，平昌安丘人。少有才学，举秀才。大司马桓温参军，领大著作，掌国史，游击将军，卒。”“习凿齿字彦威，襄阳人。少以文称，善尺牍。桓温在荆州，辟为从事。历治中别驾，迁荥阳太守。”</p>
<p class="fnote"><a id="ch2-119" href="../Text/part0006.xhtml#ch2-119-back">(2)</a>滔集载其论，略曰：“滔以春秋时鲍叔、管仲、隰朋、召忽、轮扁、宁戚、麦丘人、逢丑父、晏婴、涓子，战国时公羊高、孟轲、邹衍、田单、荀卿、邹奭、莒大夫、田子方、檀子、鲁连、淳于髡、盼子、田光、颜歜、黔子、于陵仲子<a id="ch56-back" href="../Text/part0006.xhtml#ch56"><sup>[56]</sup></a>、王叔、即墨大夫，前汉时伏征君、终军、东郭先生、叔孙通、万石君、东方朔、安期先生，后汉时大司徒、伏三老、江革、逢萌、禽庆、承幼子、徐防、薛方、郑康成、周孟玉、刘祖荣、临孝存、侍其元矩、孙宾硕、刘仲谋、刘公山、王仪伯、郎宗、祢正平、刘成国，魏时管幼安、邴根矩、华子鱼、徐伟长、任昭先、伏高阳，此皆青士有才德者也。凿齿以神农生于黔中，《邵南》咏其美化，《春秋》称其多才，《汉广》之风，不同《鸡鸣》之篇，子文、叔敖，羞与管仲比德。接舆之歌凤兮，渔父之咏沧浪，汉阴丈人之折子贡，市南宜僚、屠羊说之不为利回，鲁仲连不及老莱夫妻，田光之于屈原，邓禹、卓茂无敌于天下，管幼安不胜庞公，庞士元不推华子鱼，何、邓二尚书独步于魏朝，乐令无对于晋世。昔伏羲葬南郡，少昊葬长沙，舜葬零陵。比其人，则准的如此；论其土，则群圣之所葬；考其风，则诗人之所歌；寻其事，则未有赤眉、黄巾之贼。此何如青州邪？”滔与相往反，凿齿无以对也。</p>
<p class="fnote"><a id="ch3-119" href="../Text/part0006.xhtml#ch3-119-back">(3)</a>马融注《论语》曰：“唯义所在。”<img alt="" src="../Images/image00463.jpeg" style="height:0.1em"/></p>
<p>73　刘尹云：“清风朗月，辄思玄度。”<a id="ch1-120-back" href="../Text/part0006.xhtml#ch1-120"><sup>(1)</sup></a></p>
<p class="fnote"><a id="ch1-120" href="../Text/part0006.xhtml#ch1-120-back">(1)</a>《晋中兴士人书》曰：“许珣<a id="ch57-back" href="../Text/part0006.xhtml#ch57"><sup>[57]</sup></a>能清言，于时士人皆钦慕仰爱之。”<img alt="" src="../Images/image00463.jpeg" style="height:0.1em"/></p>
<p>74　荀中郎在京口，<a id="ch1-121-back" href="../Text/part0006.xhtml#ch1-121"><sup>(1)</sup></a>登北固望海云：<a id="ch2-121-back" href="../Text/part0006.xhtml#ch2-121"><sup>(2)</sup></a>“虽未睹三山，便自使人有凌云意。若秦、汉之君，必当褰裳濡足。”<a id="ch3-121-back" href="../Text/part0006.xhtml#ch3-121"><sup>(3)</sup></a></p>
<p class="fnote"><a id="ch1-121" href="../Text/part0006.xhtml#ch1-121-back">(1)</a>《晋阳秋》曰：“荀羡字令则，颍川人，光禄大夫崧之子也。清和有识裁，少以主婿为驸马都尉。是时殷浩参谋百揆，引羡为援，频莅义兴、吴郡，超授北中郎将、徐州刺史，以蕃屏焉。”《中兴书》曰：“羡年二十八，出为徐、兖二州。中兴方伯之少，未有若羡者也。”</p>
<p class="fnote"><a id="ch2-121" href="../Text/part0006.xhtml#ch2-121-back">(2)</a>《南徐州记》曰：“城西北有别岭入江，三面临水，高数十丈，号曰北固。”</p>
<p class="fnote"><a id="ch3-121" href="../Text/part0006.xhtml#ch3-121-back">(3)</a>《史记·封禅书》曰：“蓬莱、方丈、瀛洲，此三山世传在海中，去人不远。尝有至者，言诸仙人不死药在焉。黄金白银为宫阙，草物禽兽尽白，望之如云。及至，反居水下。欲到，即风引船而去，终莫能至。秦始皇登会稽，并海上，冀遇三神山之奇药。汉武帝既封泰山，无风雨变至。方士更言蓬莱诸药可得，于是上欣然东至海，冀获蓬莱者。”<img alt="" src="../Images/image00463.jpeg" style="height:0.1em"/></p>
<p>75　谢公云：“贤圣去人，其间亦迩。”子侄未之许。公叹曰：“若郗超闻此语，必不至河汉。”<a id="ch1-122-back" href="../Text/part0006.xhtml#ch1-122"><sup>(1)</sup></a></p>
<p class="fnote"><a id="ch1-122" href="../Text/part0006.xhtml#ch1-122-back">(1)</a>《超别传》曰：“超精于理义，沙门支道林以为一时之俊。”《庄子》曰：“肩吾问于连叔曰：‘吾闻言于接舆，大而无当，往而不反。怪<a id="ch58-back" href="../Text/part0006.xhtml#ch58"><sup>[58]</sup></a>怖其言，犹河汉而无极也。’”<img alt="" src="../Images/image00463.jpeg" style="height:0.1em"/></p>
<p>76　支公好鹤，住剡东𡵙山。<a id="ch1-123-back" href="../Text/part0006.xhtml#ch1-123"><sup>(1)</sup></a>有人遗其双鹤，少时翅长欲飞。支意惜之，乃铩其翮。鹤轩翥不复能飞，乃反顾翅垂头，视之，如有懊丧意。林曰：“既有凌霄之姿，何肯为人作耳目近玩？”养令翮成，置使飞去。</p>
<p class="fnote"><a id="ch1-123" href="../Text/part0006.xhtml#ch1-123-back">(1)</a>《支公书》曰：“山去会稽二百里。”<img alt="" src="../Images/image00463.jpeg" style="height:0.1em"/></p>
<p>77　谢中郎经曲阿后湖，问左右：“此是何水？”<a id="ch1-124-back" href="../Text/part0006.xhtml#ch1-124"><sup>(1)</sup></a>答曰：“曲阿湖。”<a id="ch2-124-back" href="../Text/part0006.xhtml#ch2-124"><sup>(2)</sup></a>谢曰：“故当渊注渟著，纳而不流。”</p>
<p class="fnote"><a id="ch1-124" href="../Text/part0006.xhtml#ch1-124-back">(1)</a>《中兴书》曰：“谢万字万石，太傅安弟也。才气高俊，蚤知名，历吏部郎、西中郎将、豫州刺史、散骑常侍。”</p>
<p class="fnote"><a id="ch2-124" href="../Text/part0006.xhtml#ch2-124-back">(2)</a>《太康地记》曰：“曲阿本名云阳，秦始皇以有王气，凿北<a id="ch59-back" href="../Text/part0006.xhtml#ch59"><sup>[59]</sup></a>阬山以败其势，截其直道，使其阿曲，故曰曲阿也。吴还为云阳，今复名曲阿。”<img alt="" src="../Images/image00463.jpeg" style="height:0.1em"/></p>
<p>78　晋武帝每饷山涛恒少。谢太傅<a id="ch1-125-back" href="../Text/part0006.xhtml#ch1-125"><sup>(1)</sup></a>以问子弟，车骑<a id="ch2-125-back" href="../Text/part0006.xhtml#ch2-125"><sup>(2)</sup></a>答曰：“当由欲者不多，而使与者忘少。”<a id="ch3-125-back" href="../Text/part0006.xhtml#ch3-125"><sup>(3)</sup></a></p>
<p class="fnote"><a id="ch1-125" href="../Text/part0006.xhtml#ch1-125-back">(1)</a>安也。</p>
<p class="fnote"><a id="ch2-125" href="../Text/part0006.xhtml#ch2-125-back">(2)</a>玄也。</p>
<p class="fnote"><a id="ch3-125" href="../Text/part0006.xhtml#ch3-125-back">(3)</a>《谢车骑家传》曰：“玄字幼度，镇西奕第三子也。神理明俊，善微言。叔父太傅尝与子侄燕集，问：‘武帝任山公以三事，任以官人。至于赐予，不过斤合。当有旨不？’玄答有辞致也。”<img alt="" src="../Images/image00463.jpeg" style="height:0.1em"/></p>
<p>79　谢胡儿语庾道季<a id="ch1-126-back" href="../Text/part0006.xhtml#ch1-126"><sup>(1)</sup></a>：“诸人莫当就卿谈，可坚城垒。”庾曰：“若文度来，我以偏师待之；康伯来，济河焚舟。”<a id="ch2-126-back" href="../Text/part0006.xhtml#ch2-126"><sup>(2)</sup></a></p>
<p class="fnote"><a id="ch1-126" href="../Text/part0006.xhtml#ch1-126-back">(1)</a>道季，庾龢小字。徐广《晋纪》曰：“龢字道季，太尉亮子也。风情率悟，以文谈致称于时。历仕至丹阳尹，兼中领军。”</p>
<p class="fnote"><a id="ch2-126" href="../Text/part0006.xhtml#ch2-126-back">(2)</a>《春秋传》曰：“秦伯伐晋，济河焚舟。”杜预曰：“示必死。”<img alt="" src="../Images/image00463.jpeg" style="height:0.1em"/></p>
<p>80　李弘度常叹不被遇。<a id="ch1-127-back" href="../Text/part0006.xhtml#ch1-127"><sup>(1)</sup></a>殷扬州<a id="ch2-127-back" href="../Text/part0006.xhtml#ch2-127"><sup>(2)</sup></a>知其家贫，问：“君能屈志百里不？”李答曰：“《北门》之叹，久已上闻。<a id="ch3-127-back" href="../Text/part0006.xhtml#ch3-127"><sup>(3)</sup></a>穷猿奔林，岂暇择木！”遂授剡县。</p>
<p class="fnote"><a id="ch1-127" href="../Text/part0006.xhtml#ch1-127-back">(1)</a>《中兴书》曰：“李充字弘度，江夏郢人也。祖康<a id="ch60-back" href="../Text/part0006.xhtml#ch60"><sup>[60]</sup></a>、父矩皆有美名。充初辟丞相掾、记室参军，以贫，求剡县，迁大著作、中书郎。”</p>
<p class="fnote"><a id="ch2-127" href="../Text/part0006.xhtml#ch2-127-back">(2)</a>殷浩。别见。</p>
<p class="fnote"><a id="ch3-127" href="../Text/part0006.xhtml#ch3-127-back">(3)</a>《卫诗·北门》，刺仕不得志也。<img alt="" src="../Images/image00463.jpeg" style="height:0.1em"/></p>
<p>81　王司州至吴兴印渚中看，<a id="ch1-128-back" href="../Text/part0006.xhtml#ch1-128"><sup>(1)</sup></a>叹曰：“非唯使人情开涤，亦觉日月清朗。”</p>
<p class="fnote"><a id="ch1-128" href="../Text/part0006.xhtml#ch1-128-back">(1)</a>《王胡之别传》曰：“胡之字修龄，琅邪临沂人，王廙之子也。历吴兴太守，征侍中、丹阳尹、秘书监，并不就。拜使持节，都督司州诸军事、西中郎将、司州刺史。”《吴兴记》曰：“于潜县东七十里有印渚，渚傍有白石山，峻壁四十丈。印渚盖众溪之下流也。印渚已上至县，悉石濑恶道，不可行船。印渚已下，水道无险，故行旅集焉。”<img alt="" src="../Images/image00463.jpeg" style="height:0.1em"/></p>
<p>82　谢万作豫州都督，新拜，当西之都邑，相送累日，谢疲顿。于是高侍中往，<a id="ch1-129-back" href="../Text/part0006.xhtml#ch1-129"><sup>(1)</sup></a>径就谢坐，因问：“卿今仗节方州，当疆理西蕃，何以为政？”谢粗道其意。高便为谢道形势，作数百语。谢遂起坐。高去后，谢追曰：“阿酃故麤有才具。”<a id="ch2-129-back" href="../Text/part0006.xhtml#ch2-129"><sup>(2)</sup></a>谢因此得终坐。</p>
<p class="fnote"><a id="ch1-129" href="../Text/part0006.xhtml#ch1-129-back">(1)</a>《中兴书》曰：“高崧字茂琰，广陵人。父悝，光禄大夫。崧少好学，善史传。累迁吏部郎、侍中，以公累免官。”</p>
<p class="fnote"><a id="ch2-129" href="../Text/part0006.xhtml#ch2-129-back">(2)</a>阿酃，崧小字也。<img alt="" src="../Images/image00463.jpeg" style="height:0.1em"/></p>
<p>83　袁彦伯为谢安南司马，<a id="ch1-130-back" href="../Text/part0006.xhtml#ch1-130"><sup>(1)</sup></a>都下诸人送至濑乡。将别，既自凄惘，叹曰：“江山辽落，居然有万里之势。”<a id="ch2-130-back" href="../Text/part0006.xhtml#ch2-130"><sup>(2)</sup></a></p>
<p class="fnote"><a id="ch1-130" href="../Text/part0006.xhtml#ch1-130-back">(1)</a>安南，谢奉。别见。</p>
<p class="fnote"><a id="ch2-130" href="../Text/part0006.xhtml#ch2-130-back">(2)</a>《续晋阳秋》曰：“袁宏字彦伯，陈郡人，魏郎中令焕<a id="ch61-back" href="../Text/part0006.xhtml#ch61"><sup>[61]</sup></a>六世孙也。祖猷，侍中。父勖，临汝令。宏起家建威参军、安南司马记室。太傅谢安赏宏机捷辩速，自吏部郎出为东阳郡，乃祖之于冶亭，时贤皆集。安欲卒迫试之，执手将别，顾左右取一扇而赠之。宏应声答曰：‘辄当奉扬仁风，慰彼黎庶。’合坐叹其要捷。性直亮，故位不显也。在郡卒。”<img alt="" src="../Images/image00463.jpeg" style="height:0.1em"/></p>
<p>84　孙绰赋《遂初》，筑室畎川，自言见止足之分。<a id="ch1-131-back" href="../Text/part0006.xhtml#ch1-131"><sup>(1)</sup></a>斋前种一株松，恒自手壅治之。高世远时亦邻居，<a id="ch2-131-back" href="../Text/part0006.xhtml#ch2-131"><sup>(2)</sup></a>语孙曰：“松树子非不楚楚可怜，但永无栋梁用耳！”孙曰：“枫柳虽合抱，亦何所施？”</p>
<p class="fnote"><a id="ch1-131" href="../Text/part0006.xhtml#ch1-131-back">(1)</a>《中兴书》曰：“绰字兴公，太原中都人。少以文称，历太学博士、大著作、散骑常侍。”《遂初赋叙》曰：“余少慕老庄之道，仰其风流久矣。却感于陵贤妻之言，怅然悟之。乃经始东山，建五亩之宅，带长阜，倚茂林，孰与坐华幕、击钟鼓者同年而语其乐哉！”</p>
<p class="fnote"><a id="ch2-131" href="../Text/part0006.xhtml#ch2-131-back">(2)</a>世远，高柔字也。别见。<img alt="" src="../Images/image00463.jpeg" style="height:0.1em"/></p>
<p>85　桓征西治江陵城甚丽，<a id="ch1-132-back" href="../Text/part0006.xhtml#ch1-132"><sup>(1)</sup></a>会宾僚出江津望之，云：“若能目此城者有赏。”顾长康时为客，在坐，目<a id="ch62-back" href="../Text/part0006.xhtml#ch62"><sup>[62]</sup></a>曰：“遥望层城，丹楼如霞。”桓即赏以二婢。</p>
<p class="fnote"><a id="ch1-132" href="../Text/part0006.xhtml#ch1-132-back">(1)</a>盛弘之《荆州记》曰：“荆州城临汉江，临江王所治。王被征，出城北门而车轴折，父老泣曰：‘吾王去不还矣！’从此不开北门。”<img alt="" src="../Images/image00463.jpeg" style="height:0.1em"/></p>
<p>86　王子敬语王孝伯曰：“羊叔子自复佳耳，然亦何与人事？<a id="ch1-133-back" href="../Text/part0006.xhtml#ch1-133"><sup>(1)</sup></a>故不如铜雀台上妓。”<a id="ch2-133-back" href="../Text/part0006.xhtml#ch2-133"><sup>(2)</sup></a></p>
<p class="fnote"><a id="ch1-133" href="../Text/part0006.xhtml#ch1-133-back">(1)</a>《晋诸公赞》曰：“羊祜字叔子，太山平阳人也。世长吏二千石，至祜九世，以清德称。为儿时，游汶滨，有行父止而观焉，叹息曰：‘处士大好相，善为之，未六十，当有重功于天下。即富贵，无相忘。’遂去，莫知所在。累迁都督荆州诸军事。自在南夏，吴人说服，称曰羊公，莫敢名者。南州人闻公丧，号哭罢市。”</p>
<p class="fnote"><a id="ch2-133" href="../Text/part0006.xhtml#ch2-133-back">(2)</a>《魏武遗令》曰：“以吾妾与妓人皆着铜雀台上，施六尺床繐帷，月朝十五日，辄使向帐作伎。”<img alt="" src="../Images/image00463.jpeg" style="height:0.1em"/></p>
<p>87　林公见东阳长山曰：“何其坦迤！”<a id="ch1-134-back" href="../Text/part0006.xhtml#ch1-134"><sup>(1)</sup></a></p>
<p class="fnote"><a id="ch1-134" href="../Text/part0006.xhtml#ch1-134-back">(1)</a>《会稽土地志》曰：“山靡迤而长，县因山得名。”<img alt="" src="../Images/image00463.jpeg" style="height:0.1em"/></p>
<p>88　顾长康从会稽还，人问山川之美，顾云：“千岩竞秀，万壑争流，草木蒙笼其上，若云兴霞蔚。”<a id="ch63-back" href="../Text/part0006.xhtml#ch63"><sup>[63]</sup></a><a id="ch1-135-back" href="../Text/part0006.xhtml#ch1-135"><sup>(1)</sup></a></p>
<p class="fnote"><a id="ch1-135" href="../Text/part0006.xhtml#ch1-135-back">(1)</a>丘渊之《文章录》曰：“顾恺之字长康，晋陵人。父说<a id="ch64-back" href="../Text/part0006.xhtml#ch64"><sup>[64]</sup></a>，尚书左丞。恺之，义熙初为散骑常侍。”<img alt="" src="../Images/image00463.jpeg" style="height:0.1em"/></p>
<p>89　简文崩，孝武年十余岁，立，至暝不临。<a id="ch1-136-back" href="../Text/part0006.xhtml#ch1-136"><sup>(1)</sup></a>左右启“依常应临”。帝曰：“哀至则哭，何常之有！”</p>
<p class="fnote"><a id="ch1-136" href="../Text/part0006.xhtml#ch1-136-back">(1)</a>宋明帝《文章志》曰：“孝武皇帝讳昌明，简文第三子也。初，简文观谶书曰：‘晋氏阼尽昌明。’及帝诞育，东方始明，故因生时以为讳，而相与忘告。简文问之，乃以讳对。简文流涕曰：‘不意我家昌明便出。’帝聪惠，推贤任才，年三十五崩。”<img alt="" src="../Images/image00463.jpeg" style="height:0.1em"/></p>
<p>90　孝武将讲《孝经》，谢公兄弟与诸人私庭讲习。<a id="ch1-137-back" href="../Text/part0006.xhtml#ch1-137"><sup>(1)</sup></a>车武子难苦问谢，<a id="ch2-137-back" href="../Text/part0006.xhtml#ch2-137"><sup>(2)</sup></a>谓袁羊曰：“不问则德音有遗，多问则重劳二谢。”<a id="ch3-137-back" href="../Text/part0006.xhtml#ch3-137"><sup>(3)</sup></a>袁曰：“必无此嫌。”车曰：“何以知尔？”袁曰：“何尝见明镜疲于屡照，清流惮于惠风？”</p>
<p class="fnote"><a id="ch1-137" href="../Text/part0006.xhtml#ch1-137-back">(1)</a>《续晋阳秋》曰：“宁康三年九月九日，帝讲《孝经》。仆射谢安侍坐，吏部尚书陆纳兼侍中卞耽读，黄门侍郎谢石、吏部袁宏兼执经，中书郎车胤、丹阳尹王混<a id="ch65-back" href="../Text/part0006.xhtml#ch65"><sup>[65]</sup></a>摘句。”</p>
<p class="fnote"><a id="ch2-137" href="../Text/part0006.xhtml#ch2-137-back">(2)</a>车胤。别见。</p>
<p class="fnote"><a id="ch3-137" href="../Text/part0006.xhtml#ch3-137-back">(3)</a>袁羊，乔小字也。《袁氏家传》曰：“乔字彦升，陈郡人。父瓌，光禄大夫。乔历尚书郎、江夏相。从桓温平蜀，封湘西伯、益州刺史。”<img alt="" src="../Images/image00463.jpeg" style="height:0.1em"/></p>
<p>91　王子敬云：“从山阴道上行，<a id="ch1-138-back" href="../Text/part0006.xhtml#ch1-138"><sup>(1)</sup></a>山川自相映发，使人应接不暇。若秋冬之际，尤难为怀。”<a id="ch2-138-back" href="../Text/part0006.xhtml#ch2-138"><sup>(2)</sup></a></p>
<p class="fnote"><a id="ch1-138" href="../Text/part0006.xhtml#ch1-138-back">(1)</a>《会稽土地志》曰：“邑在山阴，故以名焉。”</p>
<p class="fnote"><a id="ch2-138" href="../Text/part0006.xhtml#ch2-138-back">(2)</a>《会稽郡记》曰：“会稽境特多名山水，峰崿隆峻，吐纳云雾。松栝枫柏，擢干竦条，潭壑镜彻，清流泻注。王子敬见之曰：‘山水之美，使人应接不暇。’”<img alt="" src="../Images/image00463.jpeg" style="height:0.1em"/></p>
<p>92　谢太傅问诸子侄：“子弟亦何预人事，而正欲使其佳？”诸人莫有言者，车骑答曰<a id="ch1-139-back" href="../Text/part0006.xhtml#ch1-139"><sup>(1)</sup></a>：“譬如芝兰玉树，欲使其生于阶庭耳。”</p>
<p class="fnote"><a id="ch1-139" href="../Text/part0006.xhtml#ch1-139-back">(1)</a>谢玄。<img alt="" src="../Images/image00463.jpeg" style="height:0.1em"/></p>
<p>93　道壹道人好整饰音辞，<a id="ch1-140-back" href="../Text/part0006.xhtml#ch1-140"><sup>(1)</sup></a>从都下还东山，经吴中。已而会雪下，未甚寒。诸道人问在道所经。壹公曰：“风霜固所不论，乃先集其惨淡。郊邑正自飘瞥，林岫便已皓然。”</p>
<p class="fnote"><a id="ch1-140" href="../Text/part0006.xhtml#ch1-140-back">(1)</a>王珣《游严陵濑诗叙》曰：“道壹姓竺氏。”《名德沙门题目》曰：“道壹文锋富赡，孙绰为之赞曰：‘驰骋游说，言固不虚。唯兹壹公，绰然有余。譬若春圃，载芬载敷。条柯猗蔚，枝干扶疏。’”<img alt="" src="../Images/image00463.jpeg" style="height:0.1em"/></p>
<p>94　张天锡为凉州刺史，称制西隅。既为苻坚所禽，用为侍中。后于寿阳俱败，至都，<a id="ch1-141-back" href="../Text/part0006.xhtml#ch1-141"><sup>(1)</sup></a>为孝武所器。每入言论，无不竟日。颇有嫉己者，于坐问张：“北方何物可贵？”张曰：“桑椹甘香，鸱鸮革响。<a id="ch2-141-back" href="../Text/part0006.xhtml#ch2-141"><sup>(2)</sup></a>淳酪养性，人无嫉心。”<a id="ch3-141-back" href="../Text/part0006.xhtml#ch3-141"><sup>(3)</sup></a></p>
<p class="fnote"><a id="ch1-141" href="../Text/part0006.xhtml#ch1-141-back">(1)</a>张资《凉州记》曰：“天锡字公纯嘏，安定乌氏人，张耳后也。曾祖轨，永嘉中为凉州刺史，值京师大乱，遂据凉土。天锡篡位，自立为凉州牧。苻坚使将姚苌攻没凉州，天锡归长安，坚以为侍中、比部尚书、归义侯。从坚至寿阳，坚军败，遂南归。拜散骑常侍、西平公。”《中兴书》曰：“天锡后以贫拜庐江太守。薨，赠侍中。”</p>
<p class="fnote"><a id="ch2-141" href="../Text/part0006.xhtml#ch2-141-back">(2)</a>《诗·鲁颂》曰：“翩彼飞鸮，集于泮林。食我桑椹，怀我好音。”</p>
<p class="fnote"><a id="ch3-141" href="../Text/part0006.xhtml#ch3-141-back">(3)</a>《西河旧事》曰：“河西牛羊肥，酪过精好，但写酪置革上，都不解散也。”<img alt="" src="../Images/image00463.jpeg" style="height:0.1em"/></p>
<p>95　顾长康拜桓宣武墓，作诗云：“山崩溟海竭，鱼鸟将何依。”<a id="ch1-142-back" href="../Text/part0006.xhtml#ch1-142"><sup>(1)</sup></a>人问之曰：“卿凭重桓乃尔，哭之状其可见乎？”顾曰：“鼻如广莫长风，眼如悬河决溜。”<a id="ch2-142-back" href="../Text/part0006.xhtml#ch2-142"><sup>(2)</sup></a>或曰：“声如震雷破山，泪如倾河注海。”</p>
<p class="fnote"><a id="ch1-142" href="../Text/part0006.xhtml#ch1-142-back">(1)</a>宋明帝《文章志》曰：“恺之为桓温参军，甚被亲暱<a id="ch66-back" href="../Text/part0006.xhtml#ch66"><sup>[66]</sup></a>。”</p>
<p class="fnote"><a id="ch2-142" href="../Text/part0006.xhtml#ch2-142-back">(2)</a>《春秋考异邮》曰：“距不周风四十五日，广莫风至。广莫者，精大备也。盖北风也，一曰寒风。”<img alt="" src="../Images/image00463.jpeg" style="height:0.1em"/></p>
<p>96　毛伯成既负其才气，常称：“宁为兰摧玉折，不作萧敷艾荣。”<a id="ch1-143-back" href="../Text/part0006.xhtml#ch1-143"><sup>(1)</sup></a></p>
<p class="fnote"><a id="ch1-143" href="../Text/part0006.xhtml#ch1-143-back">(1)</a>《征西寮属名》曰：“毛玄字伯成，颍川人。仕至征西行军参军。”<img alt="" src="../Images/image00463.jpeg" style="height:0.1em"/></p>
<p>97　范宁作豫章，<a id="ch1-144-back" href="../Text/part0006.xhtml#ch1-144"><sup>(1)</sup></a>八日请佛有板。众僧疑或欲作答，有小沙弥在坐末曰：“世尊默然，则为许可。”众从其义。</p>
<p class="fnote"><a id="ch1-144" href="../Text/part0006.xhtml#ch1-144-back">(1)</a>《中兴书》曰：“宁字武子，慎阳县人。博学通览，累迁中书郎、豫章太守。”<img alt="" src="../Images/image00463.jpeg" style="height:0.1em"/></p>
<p>98　司马太傅斋中夜坐，<a id="ch1-145-back" href="../Text/part0006.xhtml#ch1-145"><sup>(1)</sup></a>于时天月明净，都无纤翳。太傅叹以为佳。谢景重在坐，<a id="ch2-145-back" href="../Text/part0006.xhtml#ch2-145"><sup>(2)</sup></a>答曰：“意谓乃不如微云点缀。”太傅因戏谢曰：“卿居心不净，乃复强欲滓秽太清邪？”</p>
<p class="fnote"><a id="ch1-145" href="../Text/part0006.xhtml#ch1-145-back">(1)</a>《孝文王传》曰：“王讳道子，简文皇帝第五子也。封会稽王，领司徒、扬州刺史，进太傅。为桓玄所害。赠丞相。”</p>
<p class="fnote"><a id="ch2-145" href="../Text/part0006.xhtml#ch2-145-back">(2)</a>《续晋阳秋》曰：“谢重字景重，陈郡人。父朗，东阳太守。重明秀有才会，终骠骑长史。”<img alt="" src="../Images/image00463.jpeg" style="height:0.1em"/></p>
<p>99　王中郎甚爱张天锡，问之曰：“卿观过江诸人经纬江左轨辙，有何伟异？后来之彦，复何如中原？”张曰：“研求幽邃，自王、何以还；因时修制，荀、乐之风。”<a id="ch1-146-back" href="../Text/part0006.xhtml#ch1-146"><sup>(1)</sup></a>王曰：“卿知见有余，何故为苻坚所制？”<a id="ch2-146-back" href="../Text/part0006.xhtml#ch2-146"><sup>(2)</sup></a>答曰：“阳消阴息，故天步屯蹇，否剥成象，岂足多讥？”</p>
<p class="fnote"><a id="ch1-146" href="../Text/part0006.xhtml#ch1-146-back">(1)</a>荀顗、荀勖修定法制，乐则未闻。</p>
<p class="fnote"><a id="ch2-146" href="../Text/part0006.xhtml#ch2-146-back">(2)</a>张资《凉州记》曰：“天锡明鉴颖发，英声少著。”<img alt="" src="../Images/image00463.jpeg" style="height:0.1em"/></p>
<p>100　谢景重女适王孝伯儿，二门公甚相爱美。<a id="ch1-147-back" href="../Text/part0006.xhtml#ch1-147"><sup>(1)</sup></a>谢为太傅长史，被弹，王即取作长史，带晋陵郡。太傅已构嫌孝伯，不欲使其得谢，还取作咨议。外示絷维，而实以乖闲之。及孝伯败后，太傅绕东府城行散，<a id="ch2-147-back" href="../Text/part0006.xhtml#ch2-147"><sup>(2)</sup></a>僚属悉在南门要望候拜，时谓谢曰：“王宁异谋，<a id="ch3-147-back" href="../Text/part0006.xhtml#ch3-147"><sup>(3)</sup></a>云是卿为其计。”谢曾无惧色，敛笏对曰：“乐彦辅有言：‘岂以五男易一女？’”太傅善其对，因举酒劝之曰：“故自佳！故自佳！”</p>
<p class="fnote"><a id="ch1-147" href="../Text/part0006.xhtml#ch1-147-back">(1)</a>《谢女谱》<a id="ch67-back" href="../Text/part0006.xhtml#ch67"><sup>[67]</sup></a>曰：“重女月镜，适王恭子愔之。”</p>
<p class="fnote"><a id="ch2-147" href="../Text/part0006.xhtml#ch2-147-back">(2)</a>《丹阳记》曰：“东府城西，有简文为会稽王时第，东则孝文王道子府。道子领扬州，仍住先舍，故俗称东府。”</p>
<p class="fnote"><a id="ch3-147" href="../Text/part0006.xhtml#ch3-147-back">(3)</a>阿宁，王恭小字也。<img alt="" src="../Images/image00463.jpeg" style="height:0.1em"/></p>
<p>101　桓玄义兴还后，见司马太傅，太傅已醉，坐上多客，问人云：“桓温<a id="ch68-back" href="../Text/part0006.xhtml#ch68"><sup>[68]</sup></a>来欲作贼，如何？”<a id="ch1-148-back" href="../Text/part0006.xhtml#ch1-148"><sup>(1)</sup></a>桓玄伏不得起。谢景重时为长史，举板答曰：“故宣武公黜昏暗，登圣明，功超伊、霍。纷纭之议，裁之圣鉴。”太傅曰：“我知，我知！”即举酒云：“桓义兴，劝卿酒。”桓出谢过。<a id="ch2-148-back" href="../Text/part0006.xhtml#ch2-148"><sup>(2)</sup></a></p>
<p class="fnote"><a id="ch1-148" href="../Text/part0006.xhtml#ch1-148-back">(1)</a>《晋安帝纪》曰：“温在姑孰，讽朝廷，求九锡。谢安使吏部郎袁宏具其草，以示仆射王彪之。彪之作色曰：‘丈夫岂可以此事语人邪？’安徐问其计。彪之曰：‘闻其疾已笃，且可缓其事。’安从之，故不行。”</p>
<p class="fnote"><a id="ch2-148" href="../Text/part0006.xhtml#ch2-148-back">(2)</a>檀道鸾论之曰：“道子可谓易于由言，谢重能解纷纭矣。”<img alt="" src="../Images/image00463.jpeg" style="height:0.1em"/></p>
<p>102　宣武移镇南州，制街衢平直。人谓王东亭曰<a id="ch1-149-back" href="../Text/part0006.xhtml#ch1-149"><sup>(1)</sup></a>：“丞相初营建康，无所因承，而制置纡曲，方此为劣。”<a id="ch2-149-back" href="../Text/part0006.xhtml#ch2-149"><sup>(2)</sup></a>东亭曰：“此丞相乃所以为巧。江左地促，不如中国。若使阡陌条畅，则一览而尽。故纡余委曲，若不可测。”</p>
<p class="fnote"><a id="ch1-149" href="../Text/part0006.xhtml#ch1-149-back">(1)</a>《王司徒传》曰：“王珣字元琳，丞相导之孙，领军洽之子也。少以清秀称。大司马桓温辟为主簿，从讨袁真，封交趾望海县东亭侯，累迁尚书左仆射，领选，进尚书令。”</p>
<p class="fnote"><a id="ch2-149" href="../Text/part0006.xhtml#ch2-149-back">(2)</a>《晋阳秋》曰：“苏峻既诛，大事克平之后，都邑残荒。温峤议徙都豫章以即丰全。朝士及三吴豪杰谓可迁都会稽。王导独谓‘不宜迁都。建业，往之秣陵，古者既有帝王所治之表，又孙仲谋、刘玄德俱谓是王者之宅。今虽凋残，宜修劳来旋定之道，镇静群情。且百堵皆作，何患不克复乎！’终至康宁，导之策也。”<img alt="" src="../Images/image00463.jpeg" style="height:0.1em"/></p>
<p>103　桓玄诣殷荆州，殷在妾房昼眠，左右辞不之通。桓后言及此事，殷云：“初不眠，纵有此，岂不以贤贤易色也！”<a id="ch1-150-back" href="../Text/part0006.xhtml#ch1-150"><sup>(1)</sup></a></p>
<p class="fnote"><a id="ch1-150" href="../Text/part0006.xhtml#ch1-150-back">(1)</a>孔安国注《论语》曰：“言以好色之心好贤人，则善。”<img alt="" src="../Images/image00463.jpeg" style="height:0.1em"/></p>
<p>104　桓玄问羊孚<a id="ch1-151-back" href="../Text/part0006.xhtml#ch1-151"><sup>(1)</sup></a>：“何以共重吴声？”羊曰：“当以其妖而浮。”</p>
<p class="fnote"><a id="ch1-151" href="../Text/part0006.xhtml#ch1-151-back">(1)</a>《羊氏谱》曰：“孚字子道，泰山人。祖楷，尚书郎。父绥，中书郎。孚历太学博士、州别驾、太尉参军。年四十六卒。”<img alt="" src="../Images/image00463.jpeg" style="height:0.1em"/></p>
<p>105　谢混问羊孚：“何以器举瑚琏？”<a id="ch1-152-back" href="../Text/part0006.xhtml#ch1-152"><sup>(1)</sup></a>羊曰：“故当以为接神之器。”</p>
<p class="fnote"><a id="ch1-152" href="../Text/part0006.xhtml#ch1-152-back">(1)</a>《晋安帝纪》曰：“混字叔源，陈郡人，司空琰少子也。文学砥砺立名。累迁中书令、尚书左仆射。坐党刘毅伏诛。”《论语》：“子贡问曰：‘赐也何如？’子曰：‘汝器也。’曰：‘何器也？’曰：‘瑚琏也。’”郑玄注曰：“黍稷器。夏曰瑚，殷曰琏。”<img alt="" src="../Images/image00463.jpeg" style="height:0.1em"/></p>
<p>106　桓玄既篡位，后御床微陷，群臣失色。侍中殷仲文进曰<a id="ch1-153-back" href="../Text/part0006.xhtml#ch1-153"><sup>(1)</sup></a>：“当由圣德渊重，厚地所以不能载。”时人善之。</p>
<p class="fnote"><a id="ch1-153" href="../Text/part0006.xhtml#ch1-153-back">(1)</a>《续晋阳秋》曰：“仲文字仲文，陈郡人。祖融，太常。父康，吴兴太守。仲文闻玄平京邑，弃郡投焉。玄甚说之，引为咨议参军。时王谧见礼而不亲，卞范之被亲而少礼。其宠遇隆重，兼于王、卞矣。及玄篡位，以佐命亲贵，厚自封崇。舆马器服，穷极绮丽，后房妓妾数十，丝竹不绝音。性甚贪吝，多纳贿赂，家累千金，常若不足。玄既败，先投义军。累迁侍中、尚书。以罪伏诛。”<img alt="" src="../Images/image00463.jpeg" style="height:0.1em"/></p>
<p>107　桓玄既篡位，将改置直馆，问左右：“虎贲中郎省应在何处？”有人答曰：“无省。”当时殊<a id="ch69-back" href="../Text/part0006.xhtml#ch69"><sup>[69]</sup></a>忤旨。问：“何以知无？”答曰：“潘岳《秋兴赋叙》曰：‘余兼虎贲中郎将，寓直散骑之省。’”<a id="ch1-154-back" href="../Text/part0006.xhtml#ch1-154"><sup>(1)</sup></a>玄咨嗟称善。<a id="ch2-154-back" href="../Text/part0006.xhtml#ch2-154"><sup>(2)</sup></a></p>
<p class="fnote"><a id="ch1-154" href="../Text/part0006.xhtml#ch1-154-back">(1)</a>岳别见。其赋叙曰：“晋十有四年，余年三十二，始见二毛，以太尉掾兼虎贲中郎将，寓直散骑之省。高阁连云，阳景罕曜。仆野人也，猥厕朝列，譬犹池鱼笼鸟！有江湖山薮之思。于是染翰操纸，慨然而赋。于时秋至，故以《秋兴》命篇。”</p>
<p class="fnote"><a id="ch2-154" href="../Text/part0006.xhtml#ch2-154-back">(2)</a>刘谦之《晋纪》曰：“玄欲复虎贲中郎将，疑应直与不，访之僚佐，咸莫能定。参军刘简之对曰：‘昔潘岳《秋兴赋叙》云：“余兼虎贲中郎将，寓直于散骑之省。”以此言之，是应直也。’玄欢然从之。”此语微异，又答者未知姓名，故详载之。<img alt="" src="../Images/image00463.jpeg" style="height:0.1em"/></p>
<p>108　谢灵运好戴曲柄笠，<a id="ch1-155-back" href="../Text/part0006.xhtml#ch1-155"><sup>(1)</sup></a>孔隐士谓曰：“卿欲希心高远，何不能遗曲盖之貌？”<a id="ch2-155-back" href="../Text/part0006.xhtml#ch2-155"><sup>(2)</sup></a>谢答曰：“将不畏影者未能忘怀？”<a id="ch3-155-back" href="../Text/part0006.xhtml#ch3-155"><sup>(3)</sup></a></p>
<p class="fnote"><a id="ch1-155" href="../Text/part0006.xhtml#ch1-155-back">(1)</a>丘渊之《新集录》曰：“灵运，陈郡阳夏人。祖玄，车骑将军。父涣，秘书郎。灵运历秘书监、侍中、临川内史。以罪<a id="ch70-back" href="../Text/part0006.xhtml#ch70"><sup>[70]</sup></a>伏诛。”</p>
<p class="fnote"><a id="ch2-155" href="../Text/part0006.xhtml#ch2-155-back">(2)</a>《宋书》曰：“孔淳之字彦深，鲁国人。少以辞荣就约，征聘无所就。元嘉初，散骑郎征，不到，隐上虞山。”</p>
<p class="fnote"><a id="ch3-155" href="../Text/part0006.xhtml#ch3-155-back">(3)</a>《庄子》云：“渔父谓孔子曰：‘人有畏影恶迹而去之走者，举足逾数而迹逾多，走逾疾而影不离，自以尚迟，疾走不休，绝力而死。不知处阴以休影，处静以息迹，愚亦甚矣！子修心守真，还以物与人，则无异矣。不修身而求之人，不亦外事者乎？’”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0006.xhtml#ch1-back">[1]</a>&#160;程炎震云：“案范书，袁闳未尝为太尉掾，益明此注‘闳’字是‘阆’之误。汉时吏民通称守相为明府，注中‘汝南’字当作‘陈留’。文礼，陈留浚仪人也。”</p>
<p class="fnote"><a id="ch2" href="../Text/part0006.xhtml#ch2-back">[2]</a>&#160;徐震堮曰：“《魏志·崔琰传》注作‘孔子二十世孙’。案，《孔宙碑》云：‘孔子十九世之孙也。’融为宙子，则当作二十世孙，‘四’字衍。”</p>
<p class="fnote"><a id="ch3" href="../Text/part0006.xhtml#ch3-back">[3]</a>&#160;引：绍兴本作“尉”，沈校本作“取”。</p>
<p class="fnote"><a id="ch4" href="../Text/part0006.xhtml#ch4-back">[4]</a>&#160;覆：绍兴本、沈校本作“毁”。</p>
<p class="fnote"><a id="ch5" href="../Text/part0006.xhtml#ch5-back">[5]</a>&#160;经：绍兴本、沈校本作“因”。</p>
<p class="fnote"><a id="ch6" href="../Text/part0006.xhtml#ch6-back">[6]</a>&#160;网：绍兴本作“纲”。</p>
<p class="fnote"><a id="ch7" href="../Text/part0006.xhtml#ch7-back">[7]</a>&#160;太：沈校本作“世”。</p>
<p class="fnote"><a id="ch8" href="../Text/part0006.xhtml#ch8-back">[8]</a>&#160;死：原误作“使”。</p>
<p class="fnote"><a id="ch9" href="../Text/part0006.xhtml#ch9-back">[9]</a>&#160;余嘉锡曰：“‘或云’当作‘咸云’，各本皆误。”</p>
<p class="fnote"><a id="ch10" href="../Text/part0006.xhtml#ch10-back">[10]</a>&#160;持：绍兴本、沈校本作“将”。</p>
<p class="fnote"><a id="ch11" href="../Text/part0006.xhtml#ch11-back">[11]</a>&#160;余嘉锡引文廷式《纯常子枝语》卷四云：“此乃秦承祖之误。承祖医书，《隋志》着录甚多，严铁桥以愍帝曾嗣封秦王，为丞相，因以入之，非也。”</p>
<p class="fnote"><a id="ch12" href="../Text/part0006.xhtml#ch12-back">[12]</a>&#160;鸣：绍兴本、沈校本作“亦”。</p>
<p class="fnote"><a id="ch13" href="../Text/part0006.xhtml#ch13-back">[13]</a>&#160;喫：绍兴本、沈校本作“吃”。李慈铭云：“案，‘喫’当作‘吃’。《说文》：‘吃，语蹇难也。’《玉篇》始有‘喫’字，云：‘啖，喫也。’后人遂分别‘口吃’之‘吃’为‘吃’，‘啖喫’之‘喫’为‘喫’。其实古只有‘吃’无‘喫’也。故‘啖喫’字可仍作‘吃’，而‘口吃’字不可作‘喫’。《三国·魏志·邓艾传》作‘吃’不误。”</p>
<p class="fnote"><a id="ch14" href="../Text/part0006.xhtml#ch14-back">[14]</a>&#160;王三：绍兴本作“帝王”。</p>
<p class="fnote"><a id="ch15" href="../Text/part0006.xhtml#ch15-back">[15]</a>&#160;不同：绍兴本、沈校本作“固必”。</p>
<p class="fnote"><a id="ch16" href="../Text/part0006.xhtml#ch16-back">[16]</a>&#160;之：绍兴本、沈校本作“人”。</p>
<p class="fnote"><a id="ch17" href="../Text/part0006.xhtml#ch17-back">[17]</a>&#160;宇：沈校本作“世”。</p>
<p class="fnote"><a id="ch18" href="../Text/part0006.xhtml#ch18-back">[18]</a>&#160;屏：绍兴本、沈校本作“扇屏风”。</p>
<p class="fnote"><a id="ch19" href="../Text/part0006.xhtml#ch19-back">[19]</a>&#160;余嘉锡曰：“‘曾’字误衍。”</p>
<p class="fnote"><a id="ch20" href="../Text/part0006.xhtml#ch20-back">[20]</a>&#160;李慈铭曰：“案，‘弘’字误。《晋书·孙楚传》作‘访问铨邑人品状，至楚，济曰：“此人非卿所能目，吾自为之。”乃状楚曰’云云。访问者，魏、晋制，中正以下，皆设访问。《晋书·刘卞传》：‘卞入太学试经，为台四品吏，访问令写黄纸一鹿车，卞曰：“刘卞非为人写黄纸者也。”访问怒，言于中正，退为尚书令史。’”</p>
<p class="fnote"><a id="ch21" href="../Text/part0006.xhtml#ch21-back">[21]</a>&#160;允：绍兴本、沈校本作“处”。</p>
<p class="fnote"><a id="ch22" href="../Text/part0006.xhtml#ch22-back">[22]</a>&#160;光武：绍兴本、沈校本作“光武皇帝”。</p>
<p class="fnote"><a id="ch23" href="../Text/part0006.xhtml#ch23-back">[23]</a>&#160;李慈铭曰：“案，太傅无丞，当是‘仆’字之误。”</p>
<p class="fnote"><a id="ch24" href="../Text/part0006.xhtml#ch24-back">[24]</a>&#160;税：绍兴本、沈校本作“脱”。</p>
<p class="fnote"><a id="ch25" href="../Text/part0006.xhtml#ch25-back">[25]</a>&#160;右：绍兴本作“左右”。</p>
<p class="fnote"><a id="ch26" href="../Text/part0006.xhtml#ch26-back">[26]</a>&#160;殊：绍兴本、沈校本作“异”。余嘉锡曰：“疑宋人刻书避晏殊名改。”</p>
<p class="fnote"><a id="ch27" href="../Text/part0006.xhtml#ch27-back">[27]</a>&#160;李慈铭曰：“案，‘逆谋’当是‘谋逆’误倒。”</p>
<p class="fnote"><a id="ch28" href="../Text/part0006.xhtml#ch28-back">[28]</a>&#160;飞：绍兴本作“音”。今本《周易》王弼注作“飞音”。</p>
<p class="fnote"><a id="ch29" href="../Text/part0006.xhtml#ch29-back">[29]</a>&#160;冢：绍兴本作“宋”，沈校本作“家”。余嘉锡曰：“作‘宋曰’者是。‘宋曰’犹云‘汉曰’、‘晋曰’，谓以中国语译西域语也。”</p>
<p class="fnote"><a id="ch30" href="../Text/part0006.xhtml#ch30-back">[30]</a>&#160;太守：绍兴本、沈校本作“内史”。</p>
<p class="fnote"><a id="ch31" href="../Text/part0006.xhtml#ch31-back">[31]</a>&#160;李慈铭曰：“案，‘反’当是‘怒’字之误。是时敦未反也。其后与第五猗拒敦被害，时敦方为元帝所倚任。《晋书·周访传》至称为‘贼帅杜曾、挚瞻、胡混等’，则其冤甚矣。”余嘉锡曰：“瞻以大兴二年五月被害，王敦至永昌元年正月始举兵反，在瞻死后一年有余。方瞻未死之时，敦固元帝之亲信大臣也。而此已云敦反者，盖第五猗奉愍帝命来镇荆州，而敦自以其从弟廙为荆州刺史，发兵拒猗。是抗天子之命吏，故书之以反，非谓其反元帝也。然如此书法，亦太不为元帝留余地矣。”</p>
<p class="fnote"><a id="ch32" href="../Text/part0006.xhtml#ch32-back">[32]</a>&#160;琦：绍兴本、沈校本作“猗”。</p>
<p class="fnote"><a id="ch33" href="../Text/part0006.xhtml#ch33-back">[33]</a>&#160;闲：绍兴本作“闻”，句从下。</p>
<p class="fnote"><a id="ch34" href="../Text/part0006.xhtml#ch34-back">[34]</a>&#160;振：绍兴本、沈校本作“扼”。</p>
<p class="fnote"><a id="ch35" href="../Text/part0006.xhtml#ch35-back">[35]</a>&#160;二“被亲”：绍兴本、沈校本俱作“彼亲”。</p>
<p class="fnote"><a id="ch36" href="../Text/part0006.xhtml#ch36-back">[36]</a>&#160;卧：绍兴本、沈校本作“床”。</p>
<p class="fnote"><a id="ch37" href="../Text/part0006.xhtml#ch37-back">[37]</a>&#160;余嘉锡曰：“‘庾法畅’当作‘康法畅’。《高僧传》四《康僧渊传》云：‘晋成之世，与康法畅、支敏度等俱过江。畅亦有才思，善为往复，着人物始义论等。畅常执麈尾行。每值名宾，辄清谈尽日。庾元规谓畅曰：“此麈尾何以常在？”畅曰云云。’考晋代沙门，无以庾为姓者。康为西域胡姓。然晋人出家，亦从师为姓。故孝标以为疑。后《文学篇》注于康僧渊亦云：‘氏族所出未详。’足证二人皆姓康矣。”</p>
<p class="fnote"><a id="ch38" href="../Text/part0006.xhtml#ch38-back">[38]</a>&#160;李慈铭曰：“案，‘武帝’当作‘成帝’。《晋书·庾怿传》言是怿上成帝。‘成’与‘武’字形相似也。各本皆误。”</p>
<p class="fnote"><a id="ch39" href="../Text/part0006.xhtml#ch39-back">[39]</a>&#160;李慈铭曰：“案，褚裒先以都督徐、兖二州刺史，假节镇京口。此处京下脱一‘口’字，各本皆脱。”</p>
<p class="fnote"><a id="ch40" href="../Text/part0006.xhtml#ch40-back">[40]</a>&#160;经霜弥：绍兴本、沈校本作“凌霜犹”。</p>
<p class="fnote"><a id="ch41" href="../Text/part0006.xhtml#ch41-back">[41]</a>&#160;经：绍兴本、沈校本作“凌”。</p>
<p class="fnote"><a id="ch42" href="../Text/part0006.xhtml#ch42-back">[42]</a>&#160;压：绍兴本作“厌”。</p>
<p class="fnote"><a id="ch43" href="../Text/part0006.xhtml#ch43-back">[43]</a>&#160;觉：绍兴本、沈校本作“不觉”。</p>
<p class="fnote"><a id="ch44" href="../Text/part0006.xhtml#ch44-back">[44]</a>&#160;在：沈校本作“于”。</p>
<p class="fnote"><a id="ch45" href="../Text/part0006.xhtml#ch45-back">[45]</a>&#160;于：绍兴本、沈校本“无”。</p>
<p class="fnote"><a id="ch46" href="../Text/part0006.xhtml#ch46-back">[46]</a>&#160;旷：原作“矿”，依绍兴本改。</p>
<p class="fnote"><a id="ch47" href="../Text/part0006.xhtml#ch47-back">[47]</a>&#160;行：绍兴本、沈校本作“术”。</p>
<p class="fnote"><a id="ch48" href="../Text/part0006.xhtml#ch48-back">[48]</a>&#160;泠然：绍兴本、沈校本作“行吟”。</p>
<p class="fnote"><a id="ch49" href="../Text/part0006.xhtml#ch49-back">[49]</a>&#160;暱：绍兴本作“昵”。</p>
<p class="fnote"><a id="ch50" href="../Text/part0006.xhtml#ch50-back">[50]</a>&#160;“从”下原有“父”，依绍兴本及沈校本删。</p>
<p class="fnote"><a id="ch51" href="../Text/part0006.xhtml#ch51-back">[51]</a>&#160;李慈铭曰：“案，‘悦’当作‘忱’。卷中《方正篇》两见，皆作‘忱’。《宋书·羊欣传》亦言‘曾祖忱，晋徐州刺史’。”</p>
<p class="fnote"><a id="ch52" href="../Text/part0006.xhtml#ch52-back">[52]</a>&#160;微：沈校本作“徽”，下同。</p>
<p class="fnote"><a id="ch53" href="../Text/part0006.xhtml#ch53-back">[53]</a>&#160;刘：绍兴本、沈校本无。</p>
<p class="fnote"><a id="ch54" href="../Text/part0006.xhtml#ch54-back">[54]</a>&#160;余嘉锡曰：“‘司徒掾辟’当作‘辟司徒掾’，各本皆误倒。”</p>
<p class="fnote"><a id="ch55" href="../Text/part0006.xhtml#ch55-back">[55]</a>&#160;卫商鞅诸庶孽子：绍兴本、沈校本作“卫鞅卫诸庶孽子也”。</p>
<p class="fnote"><a id="ch56" href="../Text/part0006.xhtml#ch56-back">[56]</a>&#160;仲子：绍兴本、沈校本作“子仲”。</p>
<p class="fnote"><a id="ch57" href="../Text/part0006.xhtml#ch57-back">[57]</a>&#160;珣”，绍兴本作“询”。</p>
<p class="fnote"><a id="ch58" href="../Text/part0006.xhtml#ch58-back">[58]</a>&#160;怪：沈校本作“惊”。</p>
<p class="fnote"><a id="ch59" href="../Text/part0006.xhtml#ch59-back">[59]</a>&#160;北：沈校本作“地”。</p>
<p class="fnote"><a id="ch60" href="../Text/part0006.xhtml#ch60-back">[60]</a>&#160;程炎震曰：“‘康’字误，当作‘秉’。”参见《德行》条15。</p>
<p class="fnote"><a id="ch61" href="../Text/part0006.xhtml#ch61-back">[61]</a>&#160;焕：沈校本作“涣”。徐震堮曰：“案，袁涣《魏志》有传，字曜卿，则字宜从火，注作‘焕’当是。”</p>
<p class="fnote"><a id="ch62" href="../Text/part0006.xhtml#ch62-back">[62]</a>&#160;目：绍兴本、沈校本作“因”。</p>
<p class="fnote"><a id="ch63" href="../Text/part0006.xhtml#ch63-back">[63]</a>&#160;此条，原本误与上条相合。</p>
<p class="fnote"><a id="ch64" href="../Text/part0006.xhtml#ch64-back">[64]</a>&#160;说：绍兴本作“悦”。</p>
<p class="fnote"><a id="ch65" href="../Text/part0006.xhtml#ch65-back">[65]</a>&#160;混：绍兴本、沈校本作“温”。</p>
<p class="fnote"><a id="ch66" href="../Text/part0006.xhtml#ch66-back">[66]</a>&#160;暱：绍兴本作“昵”。</p>
<p class="fnote"><a id="ch67" href="../Text/part0006.xhtml#ch67-back">[67]</a>&#160;余嘉锡曰：“谢女谱，当是‘谢氏谱’之误。”</p>
<p class="fnote"><a id="ch68" href="../Text/part0006.xhtml#ch68-back">[68]</a>&#160;李慈铭云：“案，‘桓温’下当有一‘晚’字。《晋书》作‘桓温晚涂欲作贼’可证。各本皆脱。”</p>
<p class="fnote"><a id="ch69" href="../Text/part0006.xhtml#ch69-back">[69]</a>&#160;殊：绍兴本、沈校本作“绝”。</p>
<p class="fnote"><a id="ch70" href="../Text/part0006.xhtml#ch70-back">[70]</a>&#160;以罪：绍兴本、沈校本无。</p>
</body>
</html>