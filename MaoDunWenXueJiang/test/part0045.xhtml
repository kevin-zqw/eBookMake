<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>惑溺第三十五</title>
</head>
<body>
<div style="page-break-after:always"></div>
<h1 class="kindle-cn-heading-2">惑溺第三十五</h1>
<p>1　魏甄后惠而有色，先为袁熙妻，甚获宠。曹公之屠邺也，令疾召甄，左右白：“五官中郎已将去。”公曰：“今年破贼，正为奴。”<a id="ch1-1114-back" href="../Text/part0045.xhtml#ch1-1114"><sup>(1)</sup></a></p>
<p class="fnote"><a id="ch1-1114" href="../Text/part0045.xhtml#ch1-1114-back">(1)</a>《魏略》曰：“建安中，袁绍为中子熙娶甄会女。绍死，熙出在<a id="ch1-back" href="../Text/part0045.xhtml#ch1"><sup>[1]</sup></a>幽州，甄留侍姑。及邺城破，五官将从而入绍舍，见甄<a id="ch2-back" href="../Text/part0045.xhtml#ch2"><sup>[2]</sup></a>怖，以头伏姑膝上。五官将谓绍妻袁夫人扶甄令举头，见其色非凡，称叹之。太祖闻其意，遂为迎娶，擅室数岁。”《世语》曰：“太祖下邺，文帝先入袁尚府，见妇人被发垢面垂涕，立绍妻刘后。文帝问，知是熙妻，使令揽发，以袖拭面，姿貌绝伦。既过，刘谓甄曰：‘不复死矣。’遂纳之，有子<a id="ch3-back" href="../Text/part0045.xhtml#ch3"><sup>[3]</sup></a>。”《魏氏春秋》曰：“五官将纳熙妻也，孔融与太祖书曰：‘武王伐纣，以妲己赐周公。’太祖以融博学，真谓书传所记。后见融问之，对曰：‘以今度古，想其然也。’”<img alt="" src="../Images/image00463.jpeg" style="height:0.1em"/></p>
<p>2　荀奉倩与妇至笃，冬月妇病热，乃出中庭自取冷，还以身熨之。妇亡，奉倩后少时亦卒，以是获讥于世。<a id="ch1-1115-back" href="../Text/part0045.xhtml#ch1-1115"><sup>(1)</sup></a>奉倩曰：“妇人德不足称，当以色为主。”裴令闻之曰：“此乃是兴到之事，非盛德言，冀后人未昧此语。”<a id="ch2-1115-back" href="../Text/part0045.xhtml#ch2-1115"><sup>(2)</sup></a></p>
<p class="fnote"><a id="ch1-1115" href="../Text/part0045.xhtml#ch1-1115-back">(1)</a>《粲别传》曰：“粲常以妇人才智不足论，自宜以色为主<a id="ch4-back" href="../Text/part0045.xhtml#ch4"><sup>[4]</sup></a>。骠骑将军曹洪女有色，粲于是聘<a id="ch5-back" href="../Text/part0045.xhtml#ch5"><sup>[5]</sup></a>焉。容服帷帐甚丽，专房燕婉。历年后妇病亡。未殡，傅嘏往喭粲，粲<a id="ch6-back" href="../Text/part0045.xhtml#ch6"><sup>[6]</sup></a>不明<a id="ch7-back" href="../Text/part0045.xhtml#ch7"><sup>[7]</sup></a>而神伤。嘏问曰：‘妇人才色并茂为难。子之聘也，遗才存色，非难遇也，何哀之甚？’粲曰：‘佳人难再得！顾逝者不能有倾城之异，然未可易遇也。’痛悼不能已已，岁余亦亡。亡时年二十九。粲简贵，不与常人交接，所交者一时俊杰。至葬夕，赴期者裁十余人，悉同年相知名士也。哭之，感恸路人。粲虽褊隘，以燕婉自丧，然有识犹追惜其能言。”</p>
<p class="fnote"><a id="ch2-1115" href="../Text/part0045.xhtml#ch2-1115-back">(2)</a>何劭论粲曰：“仲尼称‘有德者有言’，而荀粲减于是，力<a id="ch8-back" href="../Text/part0045.xhtml#ch8"><sup>[8]</sup></a>顾所言有余，而识不足。”<img alt="" src="../Images/image00463.jpeg" style="height:0.1em"/></p>
<p>3　贾公闾<a id="ch1-1116-back" href="../Text/part0045.xhtml#ch1-1116"><sup>(1)</sup></a>后妻郭氏酷妒，有男儿名黎民，生载周，充自外还，乳母抱儿在中庭，儿见充喜踊，充就乳母手中呜之。郭遥望见，谓充爱乳母，即杀之。儿悲思啼泣，不饮它乳，遂死。郭后终无子。<a id="ch2-1116-back" href="../Text/part0045.xhtml#ch2-1116"><sup>(2)</sup></a></p>
<p class="fnote"><a id="ch1-1116" href="../Text/part0045.xhtml#ch1-1116-back">(1)</a>《充别传》曰：“充父逵，晚有子，故名曰充，字公闾，言后必有充闾之异。”</p>
<p class="fnote"><a id="ch2-1116" href="../Text/part0045.xhtml#ch2-1116-back">(2)</a>《晋诸公赞》云：“郭氏即贾后母也。为性高朗，知后无子，甚忧<a id="ch9-back" href="../Text/part0045.xhtml#ch9"><sup>[9]</sup></a>爱愍怀，每劝厉之。临亡，诲贾后，令尽意于太子，言甚切至。赵充华及贾谧母并勿令出入宫中。又曰：‘此皆乱汝事。’后不能用，终至诛夷。”臣按，傅畅此言，则郭氏贤明妇人也。向令贾后抚爱愍怀，岂当纵其妒悍，自毙其子？然则物我不同，或老壮情异乎？<img alt="" src="../Images/image00463.jpeg" style="height:0.1em"/></p>
<p>4　孙秀降晋，晋武帝厚存宠之，<a id="ch1-1117-back" href="../Text/part0045.xhtml#ch1-1117"><sup>(1)</sup></a>妻以姨妹蒯氏，室家甚笃。妻尝妒，乃骂秀为貉子。<a id="ch2-1117-back" href="../Text/part0045.xhtml#ch2-1117"><sup>(2)</sup></a>秀大不平，遂不复入。蒯氏大自悔责，请救于帝。时大赦，群臣咸见。既出，帝独留秀，从容谓曰：“天下旷荡，蒯夫人可得从其例不？”秀免冠而谢，遂为夫妇如初。</p>
<p class="fnote"><a id="ch1-1117" href="../Text/part0045.xhtml#ch1-1117-back">(1)</a>《太原郭氏录》曰：“秀字彦才，吴郡吴人，为下口督，甚有维恩。孙皓惮，欲除之，遣将军何定遡江而上，辞以捕鹿三千口供厨。秀豫知谋，遂来归化。世祖喜之，以为骠骑将军、交州牧。”</p>
<p class="fnote"><a id="ch2-1117" href="../Text/part0045.xhtml#ch2-1117-back">(2)</a>《晋阳秋》曰：“蒯氏襄阳人，祖良，吏部尚书。父钧，南阳太守。”<img alt="" src="../Images/image00463.jpeg" style="height:0.1em"/></p>
<p>5　韩寿美姿容，贾充辟以为掾。充每聚会，贾女于青璅中看，见寿，说之。恒怀存想，发于吟咏。后婢往寿家，具述如此，并言女光丽。寿闻之心动，遂请婢潜修音问。及期往宿。寿蹻捷绝人，踰墙而入，家中莫知。<a id="ch1-1118-back" href="../Text/part0045.xhtml#ch1-1118"><sup>(1)</sup></a>自是充觉女盛自拂拭，说畅有异于常。后会诸吏，闻寿有奇香之气，是外国所贡，一着人，则历月不歇。<a id="ch2-1118-back" href="../Text/part0045.xhtml#ch2-1118"><sup>(2)</sup></a>充计武帝唯赐己及陈骞，余家无此香，疑寿与女通，而垣墙重密，门合急峻，何由得尔？乃托言有盗，令人修墙。使反，曰：“其余无异，唯东北角如有人迹。而墙高，非人所踰。”充乃取女左右婢考问，即以状对。充秘之，以女妻寿。<a id="ch3-1118-back" href="../Text/part0045.xhtml#ch3-1118"><sup>(3)</sup></a></p>
<p class="fnote"><a id="ch1-1118" href="../Text/part0045.xhtml#ch1-1118-back">(1)</a>《晋诸公赞》曰：“寿字德真，南阳赭阳人。曾祖暨，魏司徒，有高行。”寿敦家风，性忠厚，岂有若斯之事？诸书无闻，唯见《世说》，自未可信。</p>
<p class="fnote"><a id="ch2-1118" href="../Text/part0045.xhtml#ch2-1118-back">(2)</a>《十洲记》曰：“汉武帝时，西域月氏国王遣使献香四两，大如雀卵，黑如桑椹，烧之，芳气经三月不歇。”盖此香也。</p>
<p class="fnote"><a id="ch3-1118" href="../Text/part0045.xhtml#ch3-1118-back">(3)</a>《郭子》谓与韩寿通者乃是陈骞女，即以妻寿，未婚而女亡，寿因娶贾氏，故世因传是充女。<img alt="" src="../Images/image00463.jpeg" style="height:0.1em"/></p>
<p>6　王安丰妇常卿安丰。安丰曰：“妇人卿婿，于礼为不敬，后勿复尔。”妇曰：“亲卿爱卿，是以卿卿。我不卿卿，谁当卿卿？”遂恒听之。<img alt="" src="../Images/image00463.jpeg" style="height:0.1em"/></p>
<p>7　王丞相有幸妾姓雷，颇预政事，纳货。蔡公谓之“雷尚书”。<a id="ch1-1120-back" href="../Text/part0045.xhtml#ch1-1120"><sup>(1)</sup></a></p>
<p class="fnote"><a id="ch1-1120" href="../Text/part0045.xhtml#ch1-1120-back">(1)</a>《语林》曰：“雷有宠，生恬、洽<a id="ch10-back" href="../Text/part0045.xhtml#ch10"><sup>[10]</sup></a>。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0045.xhtml#ch1-back">[1]</a>&#160;在：绍兴本、沈校本作“任”。</p>
<p class="fnote"><a id="ch2" href="../Text/part0045.xhtml#ch2-back">[2]</a>&#160;见甄：绍兴本作“见为”，沈校本作“甄惊”。</p>
<p class="fnote"><a id="ch3" href="../Text/part0045.xhtml#ch3-back">[3]</a>&#160;子：绍兴本、沈校本作“宠”。</p>
<p class="fnote"><a id="ch4" href="../Text/part0045.xhtml#ch4-back">[4]</a>&#160;主：绍兴本作“至”。</p>
<p class="fnote"><a id="ch5" href="../Text/part0045.xhtml#ch5-back">[5]</a>&#160;聘：绍兴本作“兴”。</p>
<p class="fnote"><a id="ch6" href="../Text/part0045.xhtml#ch6-back">[6]</a>&#160;粲：沈校本作“虽”。</p>
<p class="fnote"><a id="ch7" href="../Text/part0045.xhtml#ch7-back">[7]</a>&#160;明：绍兴本、沈校本作“哭”。</p>
<p class="fnote"><a id="ch8" href="../Text/part0045.xhtml#ch8-back">[8]</a>&#160;力：绍兴本、沈校本作“内”。</p>
<p class="fnote"><a id="ch9" href="../Text/part0045.xhtml#ch9-back">[9]</a>&#160;忧：沈校本作“抚”。</p>
<p class="fnote"><a id="ch10" href="../Text/part0045.xhtml#ch10-back">[10]</a>&#160;恬洽：绍兴本、沈校本作“洽恬”。</p>
</body>
</html>