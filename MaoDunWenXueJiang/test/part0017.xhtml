<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>品藻第九</title>
</head>
<body>
<div style="page-break-after:always"></div>
<h1 class="kindle-cn-heading-2">品藻第九</h1>
<p>1　汝南陈仲举、颍川李元礼二人，共论其功德，不能定先后。蔡伯喈【【1||《续汉书》曰：“蔡伯喈，陈留圉人。通达有俊才，博学善属文，伎艺术数，无不精综。仕至左中郎将，为王允所诛。”】】评之曰：“陈仲举强于犯上，李元礼严于摄下。犯上难，摄下易。”【【2||张璠《汉纪》曰：“时人为之语曰：‘不畏强御陈仲举，天下模楷李元礼。’”】】仲举遂在三君之下，【【3||谢沈《汉书》曰：“三君者，一时之所贵也。窦武、刘淑、陈蕃，少有高操，海内尊而称之，故得因以为目。”】】元礼居八俊之上。【【4||薛莹《汉书》曰：“李膺、王畅、荀绲、朱寓<a id="ch1-back" href="../Text/part0017.xhtml#ch1"><sup>[1]</sup></a>、魏朗、刘佑<a id="ch2-back" href="../Text/part0017.xhtml#ch2"><sup>[2]</sup></a>、杜楷、赵典为八俊。”《英雄记》曰：“先是张俭等相与作衣冠糺<a id="ch3-back" href="../Text/part0017.xhtml#ch3"><sup>[3]</sup></a>弹，弹中人相调，言：‘我弹中诚有八俊、八乂，犹古之八元、八凯也。’”谢沈书曰：“俊者，卓出之名也。”姚信《士纬》曰：“陈仲举体<a id="ch4-back" href="../Text/part0017.xhtml#ch4"><sup>[4]</sup></a>气高烈，有王臣之节。李元礼忠壮正直，有社稷之能。海内论之未决，蔡伯喈抑一言以变之，疑论乃定也。”<img alt="" src="../Images/image00463.jpeg" style="height:0.1em"/>】】</p>




<p>2　庞士元至吴，吴人并友之。【【5||《蜀志》曰：“周瑜领<a id="ch5-back" href="../Text/part0017.xhtml#ch5"><sup>[5]</sup></a>南郡，士元为功曹。瑜卒，士元送丧至吴，吴人多闻其名，及当还西，并会阊门与士元言。”】】见陆绩、【【6||《文士传》曰：“绩字公纪，幼有俊朗才数，博学多通。庞士元年长于绩，共为交友。仕至郁林太守。自知亡日，年三十二而卒。”】】顾劭、全琮，【【7||环济《吴纪》曰：“琮字子黄<a id="ch6-back" href="../Text/part0017.xhtml#ch6"><sup>[6]</sup></a>，吴郡钱塘人。有德行义概，为大司马。”】】而为之目曰：“陆子所谓驽马有逸足之用，顾子所谓驽牛可以负重致远。”或问：“如所目，陆为胜邪？”曰：“驽马虽精速，能致一人耳。驽牛一日行百里，所致岂一人哉？”吴人无以难。“全子好声名，似汝南樊子昭。”【【8||蒋济《万机论》曰：“许子将襃贬不平，以拔樊子昭而抑许文休。刘晔难曰：‘子昭拔自贾竖，年至七十，退能守静，进不苟竞。’济答曰：‘子昭诚自幼至长，容貌完洁。然观其插齿牙，树颊颏，吐唇吻，自非文休之敌。’”<img alt="" src="../Images/image00463.jpeg" style="height:0.1em"/>】】</p>




<p>3　顾劭尝与庞士元宿语，问曰：“闻子名知人，吾与足下孰愈？”曰：“陶冶世俗，与时浮沈，吾不如子；【【9||《吴志》曰：“劭好乐人伦，自州郡庶几及四方人事，往来相见，或讽议而去，或结友而别，风声流闻，远近称之。”】】论王霸之余策，览倚仗<a id="ch7-back" href="../Text/part0017.xhtml#ch7"><sup>[7]</sup></a>之要害，吾似有一日之长。”劭亦安其言。【【10||《吴录》曰：“劭安其言，更亲之。”<img alt="" src="../Images/image00463.jpeg" style="height:0.1em"/>】】</p>


<p>4　诸葛瑾弟亮及从弟诞，【【11||《吴书》曰：“瑾字子瑜，其先葛氏，琅邪诸县人。后徙阳都，阳都先有姓葛者，时人谓‘诸葛’，<a id="ch8-back" href="../Text/part0017.xhtml#ch8"><sup>[8]</sup></a>因为氏。<a id="ch9-back" href="../Text/part0017.xhtml#ch9"><sup>[9]</sup></a>瑾少以至孝称。累迁豫州牧，六十八卒。”《魏志》曰：“诞字公休，为吏部郎，人有所属托，辄显其言而亟用之。后有当不，<a id="ch10-back" href="../Text/part0017.xhtml#ch10"><sup>[10]</sup></a>则公议其得失以为襃贬。自是群寮莫不慎其所举。累迁扬州刺史、镇东将军、司空。<a id="ch11-back" href="../Text/part0017.xhtml#ch11"><sup>[11]</sup></a>谋逆，伏诛。”】】并有盛名，各在一国。于时以为蜀得其龙，吴得其虎，魏得其狗。诞在魏，与夏侯玄齐名；瑾在吴，吴朝服其弘量。【【12||《吴书》曰：“瑾避乱渡江，大皇帝取为长史，遣使蜀，但与弟亮公会相见，反<a id="ch12-back" href="../Text/part0017.xhtml#ch12"><sup>[12]</sup></a>无私面。而又有容貌思度。时人服其弘量。”<img alt="" src="../Images/image00463.jpeg" style="height:0.1em"/>】】</p>


<p>5　司马文王问武陔：“陈玄伯何如其父司空？”陔曰：“通雅博畅，能以天下声教为己任者，不如也。明练简至，立功立事，过之。”【【13||《魏志》曰：“陔与泰善。”故文王问之。<img alt="" src="../Images/image00463.jpeg" style="height:0.1em"/>】】</p>

<p>6　正始中，人士比论，以五荀方五陈：荀淑方陈寔，荀靖方陈谌，【【14||《逸士传》曰：“靖字叔慈，颍川人。有俊才，以孝著名。兄弟八人，号‘八龙’。隐身修学，动止合礼。弟爽，亦有才学，显名当世。或问汝南许章：‘爽与靖孰贤？’章曰：‘二人皆玉也。慈明外朗，叔慈内润。’太尉辟，不就。年五十终，时人惜之，号玄行先生。”】】荀爽方陈纪，荀彧方陈群，【【15||《典略》曰：“彧字文若，颍川人。为汉侍中、守尚书令。彧为人英伟，折节待士，坐不累席。其在台阁间，不以私欲挠意。年五十薨，谥曰敬侯。以其德高，<a id="ch13-back" href="../Text/part0017.xhtml#ch13"><sup>[13]</sup></a>追赠太尉。”】】荀顗方陈泰。【【16||《晋诸公赞》曰：“顗字景倩，彧之子。蹈礼立德，思义温雅，加深识国体，累迁光禄大夫。晋受禅，封临淮公。典朝仪，刊正国式，为一代之制。转太尉，为台辅，德望清重，留心礼教。卒，谥康公。”】】又以八裴方八王：裴徽方王祥，裴楷方王夷甫，裴康方王绥，【【17||《晋百官名》曰：“康字仲豫，徽之子。”《晋诸公赞》曰：“康有弘量，历太子左率。”】】裴绰方王澄，【【18||《王朝目录》曰：“绰字仲舒，楷弟也，名亚于楷。历中书、黄门侍郎。”】】裴瓒方王敦，【【19||《晋诸公赞》曰：“瓒字国宝，楷之子。才气爽俊，终中书郎。”<img alt="" src="../Images/image00463.jpeg" style="height:0.1em"/>】】裴遐方王导，裴頠方王戎，裴邈方王玄。</p>






<p>7　冀州刺史杨淮<a id="ch14-back" href="../Text/part0017.xhtml#ch14"><sup>[14]</sup></a>二子乔与髦，俱总角为成器。淮与裴頠、乐广友善，遣见之。頠性弘方，爱乔之有高韵，谓淮曰：“乔当及卿，髦小减也。”广性清淳，爱髦之有神检，谓淮曰：“乔自及卿，然髦尤精出。”淮笑曰：“我二儿之优劣，乃裴、乐之优劣。”论者评之，以为乔虽高韵，而检不匝，乐言为得。然并为后出之俊。【【20||荀绰《冀州记》曰：“乔字国彦，爽朗有远意。髦字士彦，清平有贵识。并为后出之俊，为裴頠、乐广所重。”《晋诸公赞》曰：“乔似淮而疏，皆为二千石。髦为石勒所害。”<img alt="" src="../Images/image00463.jpeg" style="height:0.1em"/>】】</p>

<p>8　刘令言始入洛，【【21||《刘氏谱》曰：“纳<a id="ch16-back" href="../Text/part0017.xhtml#ch16"><sup>[16]</sup></a>字令言，彭城丛<a id="ch17-back" href="../Text/part0017.xhtml#ch17"><sup>[17]</sup></a>亭人。祖瑾，乐安长。父甝，魏洛阳令。纳历司隶校尉。”】】见诸名士而叹曰：“王夷甫太解<a id="ch15-back" href="../Text/part0017.xhtml#ch15"><sup>[15]</sup></a>明，乐彦辅我所敬，张茂先我所不解，周弘武巧于用短，【【22||王隐《晋书》曰：“周恢字弘武，汝南人。祖斐，永宁少府。父隆，州从事。恢仕至秦相，秩中二千石。”】】杜方叔拙于用长。”【【23||《晋诸公赞》曰：“杜育字方叔，襄城邓陵人杜袭孙也。育幼便岐嶷，号神童。及长，美风姿，有才藻，时人号曰杜圣。累迁国子祭酒。洛阳将没，为贼所杀。”<img alt="" src="../Images/image00463.jpeg" style="height:0.1em"/>】】</p>



<p>9　王夷甫云：“闾丘冲，【【24||荀绰《兖州记》曰：“冲字宾卿，高平人，家世二千石。冲清平有鉴识，博学有文义。累迁太傅长史，虽不能立功盖世，然闻义不惑，当世莅事，务于平允。操持文案，必引经诰，饰以文采，未尝有滞。性尤通达，不矜不假。好音乐，侍婢在侧，不释弦管。出入乘四望车，居之甚夷，不能<a id="ch18-back" href="../Text/part0017.xhtml#ch18"><sup>[18]</sup></a>亏损恭素之行，淡然肆其心志。论者不以为侈，不以为僭，至于白首，而清名令望，不渝于始。为光禄勋，京邑未溃，乘车出，为贼所害，时人皆痛惜之。”】】优于满奋、郝隆。【【25||《晋诸公赞》曰：“隆字弘始，高平人。为人通亮清识。为吏部郎、扬州刺史。齐王冏起义，隆应檄稽留，为参军王邃所杀。”】】此三人并是高才，冲最先达。”【【26||《兖州记》曰：“于时高平人士偶盛，满奋、郝隆达在冲前，名位已显，而刘宝、王夷甫犹以冲之虚贵足先二人。”<img alt="" src="../Images/image00463.jpeg" style="height:0.1em"/>】】</p>



<p>10　王夷甫以王东海比乐令，【【27||《江左名士传》曰：“承言理辩物，但明其旨要，不为辞费，有识伏其约而能通。太尉王夷甫一世龙门，见而雅重之，以比南阳乐广。”<img alt="" src="../Images/image00463.jpeg" style="height:0.1em"/>】】故王中郎作碑云：“当时标榜，为乐广之俪。”</p>

<p>11　庾中郎与王平子雁行。【【28||《晋阳秋》曰：“初，王澄有通朗称，而轻薄无行。兄夷甫有盛名，时人许以人伦鉴识。常为天下士目曰：‘阿平第一，子嵩第二，处仲第三。’敳以澄、敦莫己若也。及澄丧敦败，敳世誉如初。”<img alt="" src="../Images/image00463.jpeg" style="height:0.1em"/>】】</p>

<p>12　王大将军在西朝时，见周侯辄扇障面不得住。【【29||敦性强梁，自少及长。季伦斩妓，会无异色，若斯傲狠，岂惮于周顗乎？其<a id="ch20-back" href="../Text/part0017.xhtml#ch20"><sup>[20]</sup></a>言不然也。】】后度江左，不能复尔。王<a id="ch19-back" href="../Text/part0017.xhtml#ch19"><sup>[19]</sup></a>叹曰：“不知我进，伯仁退？”【【30||沈约《晋书》曰：“周顗，王敦素惮之，见辄面热，虽复腊月，亦扇面不休，其惮如此。”<img alt="" src="../Images/image00463.jpeg" style="height:0.1em"/>】】</p>


<p>13　会稽虞<img class="kindle-cn-inline-character" alt="" src="../Images/image00473.jpeg"/>，元皇时与桓宣武同侠，其人有才理胜望。【【31||《虞光禄传》曰：“<img class="kindle-cn-inline-character" alt="" src="../Images/image00474.jpeg"/>字思行，会稽余姚人，虞翻曾孙，右光禄潭兄子也。虽机干不及潭，而至行过之。历吏部郎、吴兴守，征为金紫光禄大夫，卒。”】】王丞相尝谓<img class="kindle-cn-inline-character" alt="" src="../Images/image00473.jpeg"/>曰：“孔愉有公才而无公望，丁潭有公望而无公才，【【32||愉已见。《会稽后贤记》曰：“潭字世康，山阴人，吴司徒固曾孙也。沈婉有雅望，少与孔愉齐名。仕至光禄大夫。”《晋阳秋》曰：“孔敬康、丁世康、张伟康俱著名，时谓‘会稽三康’。伟康名茂，尝梦得大象，以问万雅，雅曰：‘君<a id="ch21-back" href="../Text/part0017.xhtml#ch21"><sup>[21]</sup></a>当为大郡而不善也。象，大兽也，取其音狩，故为大郡，然象以齿丧身。’后为吴郡，果为沈充所杀。”】】兼之者其在卿乎？”<img class="kindle-cn-inline-character" alt="" src="../Images/image00473.jpeg"/>未达而丧。【【33||《虞光禄传》曰：“<img class="kindle-cn-inline-character" alt="" src="../Images/image00474.jpeg"/>未登台鼎，时论称屈。”<img alt="" src="../Images/image00463.jpeg" style="height:0.1em"/>】】</p>



<p>14　明帝问周伯仁：“卿自谓何如郗鉴？”周曰：“鉴方臣如有功夫。”复问郗，郗曰：“周顗比臣，有国士门风。”【【34||邓粲《晋纪》曰：“伯仁清正嶷然，以德望称之。”<img alt="" src="../Images/image00463.jpeg" style="height:0.1em"/>】】</p>

<p>15　王大将军下，庾公问：“卿有四友，<a id="ch22-back" href="../Text/part0017.xhtml#ch22"><sup>[22]</sup></a>何者是？”答曰：“君家中郎，我家太尉、阿平、胡毋彦国。【【35||《八王故事》曰：“胡毋辅之少有雅俗鉴识，与王澄、庾敳、王敦、王夷甫为四友。”今故答也。】】阿平故当最劣。”庾曰：“似未肯劣。”庾又问：“何者居其右？”王曰：“自有人。”又问：“何者是？”王曰：“噫！其自有公论。”左右蹑公，公乃止。【【36||敦自谓右者在己也。<img alt="" src="../Images/image00463.jpeg" style="height:0.1em"/>】】</p>


<p>16　人问丞相：“周侯何如和峤？”答曰：“长舆嵯櫱。”【【37||虞预《晋书》曰：“峤厚自封植，嶷然不群。”<img alt="" src="../Images/image00463.jpeg" style="height:0.1em"/>】】</p>

<p>17　明帝问谢鲲：“君自谓何如庾亮？”答曰：“端委庙堂，使百僚准则，臣不如亮。一丘一壑，自谓过之。”【【38||《晋阳秋》曰：“鲲随王敦下，入朝，见太子于东宫，语及夕，太子从容问鲲曰：‘论者以君方庾亮，自谓孰愈？’对曰：‘宗庙之美，百官之富，臣不如亮。纵意丘壑，自谓过之。’”邓粲《晋纪》曰：“鲲与王澄之徒，慕竹林诸人，散首披发，裸袒箕踞，谓之八达。故邻家之女折其两齿，世为谣曰：‘任达不已，幼舆折齿。’鲲有胜情远概，为朝廷之望，故时以庾亮方焉。”<img alt="" src="../Images/image00463.jpeg" style="height:0.1em"/>】】</p>

<p>18　王丞相二弟不过江，曰颍，曰敞。时论以颍比邓伯道，敞比温忠武。议郎、祭酒者也。【【39||《王氏谱》曰：“颍字茂英，位至议郎，<a id="ch23-back" href="../Text/part0017.xhtml#ch23"><sup>[23]</sup></a>年二十卒。敞字茂平，丞相祭酒，不就。袭爵堂邑公，年二十有二而卒。”<img alt="" src="../Images/image00463.jpeg" style="height:0.1em"/>】】</p>

<p>19　明帝问周侯：“论者以卿比郗鉴，云何？”周曰：“陛下不须牵顗比。”【【40||按，顗死弥年，明帝乃即位。《世说》此言妄矣。<img alt="" src="../Images/image00463.jpeg" style="height:0.1em"/>】】</p>

<p>20　王丞相云：“顷下论以我比安期、千里。亦推此二人。<a id="ch24-back" href="../Text/part0017.xhtml#ch24"><sup>[24]</sup></a>唯共推太尉，此君特秀。”【【41||《晋诸公赞》曰：“夷甫性矜峻，少为同志所推。”<img alt="" src="../Images/image00463.jpeg" style="height:0.1em"/>】】</p>

<p>21　宋袆曾为王大将军妾，后属谢镇西。镇西问袆：“我何如王？”答曰：“王比使君，田舍贵人耳！”镇西妖冶故也。【【42||未详宋袆。<a id="ch25-back" href="../Text/part0017.xhtml#ch25"><sup>[25]</sup></a><img alt="" src="../Images/image00463.jpeg" style="height:0.1em"/>】】</p>

<p>22　明帝问周伯仁：“卿自谓何如庾元规？”对曰：“萧条方外，亮不如臣；从容廊庙，臣不如亮。”【【43||按，诸书皆以谢鲲比亮，不闻周顗。<img alt="" src="../Images/image00463.jpeg" style="height:0.1em"/>】】</p>

<p>23　王丞相辟王蓝田为掾，庾公问丞相：“蓝田何似？”王曰：“真独简贵，不减父祖；然旷<a id="ch26-back" href="../Text/part0017.xhtml#ch26"><sup>[26]</sup></a>澹处，故当不如尔。”【【44||王述狷隘故也。<img alt="" src="../Images/image00463.jpeg" style="height:0.1em"/>】】</p>

<p>24　卞望之云：“郗公体中有三反：方于事上，好下佞己，一反。治身清贞，大修计校，二反。自好读书，憎人学问，三反。”【【45||按，太尉刘寔论王肃：方于事上，好下佞己；性嗜荣贵，不求苟合；治身不秽，尤惜财物。王、郗志性，傥亦同乎？<img alt="" src="../Images/image00463.jpeg" style="height:0.1em"/>】】</p>

<p>25　世论温太真是过江第二流之高者。时名辈共说人物，第一将尽之间，温常失色。【【46||《温氏谱序》曰：“晋大夫却至封于温，子孙因氏，居太原祁县，为郡著姓。”<img alt="" src="../Images/image00463.jpeg" style="height:0.1em"/>】】</p>

<p>26　王丞相云：“见谢仁祖，恒令人得上。与何次道语，唯举手指地曰：‘正自尔馨！’”【【47||前篇及诸书皆云王公重何充，谓必代己相。而此章以手指地，意如轻诋。或清言析理，何不逮谢故邪？<img alt="" src="../Images/image00463.jpeg" style="height:0.1em"/>】】</p>

<p>27　何次道为宰相，人有讥其信任不得其人。【【48||《晋阳秋》曰：“充所昵庸杂，以此损名。”】】阮思旷慨然曰：“次道自不至此。但布衣超居宰相之位，可恨唯此一条而已。”【【49||《语林》曰：“阮光禄闻何次道为宰相，叹曰：‘我当何处生活？’”此则阮未许何为鼎辅。二说便相符也。<img alt="" src="../Images/image00463.jpeg" style="height:0.1em"/>】】</p>


<p>28　王右军少时，丞相云：“逸少何缘复减万安邪？”【【50||刘绥。已见。<img alt="" src="../Images/image00463.jpeg" style="height:0.1em"/>】】</p>

<p>29　郗司空家有伧奴，知及文章，事事有意。王右军向刘尹称之。刘问“何如方回？”【【51||《郗愔别传》曰：“愔字方回，高平金乡人，太宰鉴长子也。渊靖纯素，无执无竞，简私昵，罕交游。<a id="ch27-back" href="../Text/part0017.xhtml#ch27"><sup>[27]</sup></a>历会稽内史、侍中、司徒。”<img alt="" src="../Images/image00463.jpeg" style="height:0.1em"/>】】王曰：“此正小人有意向耳！何得便比方回？”刘曰：“若不如方回，故是常奴耳！”</p>

<p>30　时人道阮思旷：“骨气不及右军，简秀不如真长，韶润不如仲祖，思致不如渊源，而兼有诸人之美。”【【52||《中兴书》曰：“裕以人不须广学，正应以礼让为先，故终日颓然，无所修综，而物自宗之。”<img alt="" src="../Images/image00463.jpeg" style="height:0.1em"/>】】</p>

<p>31　简文云：“何平叔巧累于理，嵇<a id="ch28-back" href="../Text/part0017.xhtml#ch28"><sup>[28]</sup></a>叔夜俊伤其道。”【【53||理本真率，巧则乖其致；道唯虚澹，俊则违其宗。所以二子不免也。<img alt="" src="../Images/image00463.jpeg" style="height:0.1em"/>】】</p>

<p>32　时人共论晋武帝出齐王之与立惠帝，其失孰多？【【54||《晋阳秋》曰：“齐王攸，字大猷，文帝第二子。孝敬忠肃，清和平允，亲贤下士，仁惠好施。能属文，善尺牍。初，荀勖、冯紞为武帝亲幸，攸恶勖之佞，勖惧攸或嗣立，必诛己，且攸甚得众心，朝贤景附。会帝有疾，攸及皇太子入问讯，朝士皆属目于攸，而不在太子。至是勖从容曰：‘陛下万年后，太子不得立也。’帝曰：‘何故？’勖曰：‘百寮内外，皆归心于齐王，太子安得立乎？陛下试诏齐王归国，必举朝谓之不可。若然，则臣言征矣。’侍中冯紞又曰：‘陛下必欲建诸侯，成五等，宜从亲始，亲莫若齐王。’帝从之。于是下诏使攸之国。攸闻勖、紞间己，忧忿不知所为。入辞，出，欧血薨。帝哭之恸。冯紞侍曰：‘齐王名过其实，而天下归之。今自薨殒，陛下何哀之甚？’帝乃止。刘毅闻之，故终身称疾焉。”】】多谓立惠帝为重。桓温曰：“不然，使子继父业，弟承家祀，有何不可？”【【55||武帝兆祸乱，覆神州，在斯而已。舆隶且知其若此，况宣武之弘俊乎？此言非也。<img alt="" src="../Images/image00463.jpeg" style="height:0.1em"/>】】</p>


<p>33　人问殷渊源：“当世王公以卿比裴叔道，云何？”殷曰：“故当以识通暗处。”【【56||遐与浩并能清言。<img alt="" src="../Images/image00463.jpeg" style="height:0.1em"/>】】</p>

<p>34　抚军问殷浩：“卿定何如裴逸民？”良久答曰：“故当胜耳。”<img alt="" src="../Images/image00463.jpeg" style="height:0.1em"/></p>
<p>35　桓公少与殷侯齐名，常有竞心。桓问殷：“卿何如我？”殷云：“我与我周旋久，宁作我。”<img alt="" src="../Images/image00463.jpeg" style="height:0.1em"/></p>
<p>36　抚军问孙兴公：“刘真长何如？”曰：“清蔚简令。”“王仲祖何如？”曰：“温润恬和。”【【57||徐广《晋纪》曰：“凡称风流者，皆举王、刘为宗焉。”<img alt="" src="../Images/image00463.jpeg" style="height:0.1em"/>】】“桓温何如？”曰：“高爽迈出。”“谢仁祖何如？”曰：“清易令<a id="ch29-back" href="../Text/part0017.xhtml#ch29"><sup>[29]</sup></a>达。”“阮思旷何如？”曰：“弘润通长。”“袁羊何如？”曰：“洮洮清便。”“殷洪远何如？”曰：“远有致思。”“卿自谓何如？”曰：“下官才能所经，悉不如诸贤。至于斟酌时宜，笼罩当世，亦多所不及。然以不才，时复托怀玄胜，远咏老、庄，萧条高寄，不与时务经怀，自谓此心无所与让也。”</p>

<p>37　桓大司马下都，问真长曰：“闻会稽王语奇进，尔邪？”【【58||《桓温别传》曰：“兴宁九年，以温克复旧京，肃静华夏，进都督中外诸军事、侍中、大司马，加黄钺，使入参朝政。”<img alt="" src="../Images/image00463.jpeg" style="height:0.1em"/>】】刘曰：“极进，然故是第二流中人耳！”桓曰：“第一流复是谁？”刘曰：“正是我辈耳！”</p>

<p>38　殷侯既废，桓公语诸人曰：“少时与渊源共骑竹马，我弃去，已辄取之，故当出我下。”【【59||《续晋阳秋》曰：“简文辅政，引殷浩为扬州，欲以抗桓。桓素轻浩，未之惮也。”<img alt="" src="../Images/image00463.jpeg" style="height:0.1em"/>】】</p>

<p>39　人问抚军：“殷浩谈竟何如？”答曰：“不能胜人，差可献酬群心。”<img alt="" src="../Images/image00463.jpeg" style="height:0.1em"/></p>
<p>40　简文云：“谢安南清令不如其弟，【【60||安南，谢奉也。已见。《谢氏谱》曰：“奉弟聘，字弘远，历侍中、廷尉卿。”】】学义不及孔岩，【【61||《中兴书》曰：“岩字彭祖，会稽山阴人。父俭<a id="ch30-back" href="../Text/part0017.xhtml#ch30"><sup>[30]</sup></a>，黄门侍郎。岩有才学，历丹阳尹、尚书、西阳侯，在朝多所匡正。为吴兴太守，大得民和。后卒于家。”】】居然自胜。”【【62||言奉任天真也。<img alt="" src="../Images/image00463.jpeg" style="height:0.1em"/>】】</p>



<p>41　未废海西公时，王元琳问桓元子：“箕子、比干，迹异心同，不审明公孰是孰非？”曰：“仁称不异，宁为管仲。”【【63||《论语》曰：“微子去之，箕子为之奴，比干谏而死。子曰：‘殷有三仁焉。’”“子路曰：‘桓公杀公子纠，召忽死之，管仲不死，曰未仁乎？’子曰：‘桓公九合诸侯，一匡天下，不以兵车，管仲之力。如其仁！如其仁！’”<img alt="" src="../Images/image00463.jpeg" style="height:0.1em"/>】】</p>

<p>42　刘丹阳、王长史在瓦官寺集，桓护军亦在坐，【【64||桓伊。已见。】】共商略西朝及江左人物。或问：“杜弘治何如卫虎？”桓答曰：“弘治肤清，卫虎奕奕神令。”王、刘善其言。【【65||虎，卫玠小字。《玠别传》曰：“永和中，刘真长、谢仁祖共商略中朝人。或问：‘杜弘治可方卫洗马不？’谢曰：‘安得比！其间可容数人。’”《江左名士传》曰：“刘真长曰：‘吾请评之，弘治肤清，叔宝神清。’论者谓为知言。”<img alt="" src="../Images/image00463.jpeg" style="height:0.1em"/>】】</p>


<p>43　刘尹抚王长史背曰：“阿奴比丞相，但有都长。”【【66||阿奴，濛小字也。都，美也。《司马相如传》曰：“闲雅甚都。”《语林》曰：“刘真长与丞相不相得，每曰：‘阿奴比丞相，条达清长。’”<img alt="" src="../Images/image00463.jpeg" style="height:0.1em"/>】】</p>

<p>44　刘尹、王长史同坐，长史酒酣起舞。刘尹曰：“阿奴今日不复减向子期。”【【67||类秀之任率也。<img alt="" src="../Images/image00463.jpeg" style="height:0.1em"/>】】</p>

<p>45　桓公问孔西阳：“安石何如仲文？”【【68||西阳即孔岩也。<img alt="" src="../Images/image00463.jpeg" style="height:0.1em"/>】】孔思未对，反问公曰：“何如？”答曰：“安石居然不可陵践，其处故乃<a id="ch31-back" href="../Text/part0017.xhtml#ch31"><sup>[31]</sup></a>胜也。”</p>

<p>46　谢公与时贤共赏说，遏、胡儿并在坐。公问李弘度曰：“卿家平阳，何如乐令？”【【69||《晋诸公赞》曰：“李重字茂曾，江夏钟武人。少以清尚见称。历吏部郎、平阳太守。”】】于是李潸然流涕曰：“赵王篡逆，乐令亲授玺绶。【【70||《晋阳秋》曰：“赵王伦篡位，乐广与满奋、崔随进玺绶。”】】亡伯雅正，耻处乱朝，遂至仰药。恐难以相比！此自显于事实，非私亲之言。”【【71||《晋诸公赞》曰：“赵王为相国，取重为左司马，重以伦将篡，辞疾不就。敦喻之，重不复自治，至于笃甚。扶曳受拜，数日卒。时人惜之。赠散骑常侍。”<img alt="" src="../Images/image00463.jpeg" style="height:0.1em"/>】】谢公语胡儿曰：“有识者果不异人意。”</p>



<p>47　王修龄问王长史：“我家临川，何如卿家宛陵？”长史未答，修龄曰：“临川誉贵。”长史曰：“宛陵未为不贵。”【【72||《中兴书》曰：“羲之自会稽王友改授临川太守。王述从骠骑功曹出为宛陵令。述之为宛陵，多修为家之具，初有劳苦之声。丞相王导使人谓之曰：‘名父之子，屈临小县，甚不宜尔。’述答曰：‘足自当止。’时人未之达也。后屡临州郡，无所造作，世始叹服之。”<img alt="" src="../Images/image00463.jpeg" style="height:0.1em"/>】】</p>

<p>48　刘尹至王长史许清言，时苟子年十三，倚床边听。既去，问父曰：“刘尹语何如尊？”长史曰：“韶音令辞不如我，往辄破的胜我。”【【73||《刘惔别传》曰：“惔有俊才，其谈咏虚胜，理会所归，王濛略同，而叙致过之，其词当也。”<img alt="" src="../Images/image00463.jpeg" style="height:0.1em"/>】】</p>

<p>49　谢万寿春败后，简文问郗超：“万自可败，那得乃尔失士<a id="ch32-back" href="../Text/part0017.xhtml#ch32"><sup>[32]</sup></a>卒情？”超曰：“伊以率任之性，欲区别智勇。”【【74||《中兴书》曰：“万之为豫州，氐、羌暴掠司、豫，鲜卑屯结并、冀，万既受方任，自率众入颍，以援洛阳。万矜豪傲物，失士众之心<a id="ch33-back" href="../Text/part0017.xhtml#ch33"><sup>[33]</sup></a>。北中郎郗昙以疾还彭城，万以为贼盛致退，便向<a id="ch34-back" href="../Text/part0017.xhtml#ch34"><sup>[34]</sup></a>还南，遂自溃乱，狼狈单归。太宗责之，废为庶人。”<img alt="" src="../Images/image00463.jpeg" style="height:0.1em"/>】】</p>

<p>50　刘尹谓谢仁祖曰：“自吾有四友，门人加亲。”谓许玄度曰：“自吾有由，恶言不及于耳。”二人皆受而不恨。【【75||《尚书大传》曰：“孔子曰：‘文王有四友，自吾得回也，门人加亲，是非胥附邪？自吾得赐也，远方之士至，是非奔走邪？自吾得师也，前有辉，后有光，是非先后邪？自吾得由也，恶言不入于耳，是非御侮邪？’”<img alt="" src="../Images/image00463.jpeg" style="height:0.1em"/>】】</p>

<p>51　世目殷中军：“思纬淹通，比羊叔子。”【【76||羊祜德高一世，才经夷险。渊源蒸烛之曜，岂喻日月之明也。<img alt="" src="../Images/image00463.jpeg" style="height:0.1em"/>】】</p>

<p>52　有人问谢安石、王坦之优劣于桓公。桓公停欲言，中悔，曰：“卿喜传人语，不能复语卿。”<img alt="" src="../Images/image00463.jpeg" style="height:0.1em"/></p>
<p>53　王中郎尝问刘长沙曰：“我何如苟子？”【【77||《大司马官属名》曰：“刘奭字文时，彭城人。”《刘氏谱》曰：“奭祖昶，彭城内史。父济，临海令。奭历车骑咨议、长沙相、散骑常侍。”<img alt="" src="../Images/image00463.jpeg" style="height:0.1em"/>】】刘答曰：“卿才乃当不胜苟子，然会名处多。”王笑曰：“痴！”</p>

<p>54　支道林问孙兴公：“君何如许掾？”孙曰：“高情远致，弟子蚤已服膺；一吟一咏，许将北面。”<img alt="" src="../Images/image00463.jpeg" style="height:0.1em"/></p>
<p>55　王右军问许玄度：“卿自言何如安石<a id="ch35-back" href="../Text/part0017.xhtml#ch35"><sup>[35]</sup></a>？”许未答，王因曰：“安石故相为<a id="ch36-back" href="../Text/part0017.xhtml#ch36"><sup>[36]</sup></a>雄，阿万当裂眼争邪？”【【78||《中兴书》曰：“万器量不及安石，虽居藩任，安在私门之时，名称居万上也。”<img alt="" src="../Images/image00463.jpeg" style="height:0.1em"/>】】</p>

<p>56　刘尹云：“人言江虨田舍，江乃自田宅屯。”【【79||谓能多出有也。<img alt="" src="../Images/image00463.jpeg" style="height:0.1em"/>】】</p>

<p>57　谢公云：“金谷中苏绍最胜。”绍是石崇姊夫，苏则孙，愉子也。【【80||石崇《金谷诗叙》曰：“余以元康六年，从太仆卿出为使，持节监青徐诸军事、征虏将军。有别庐在河南县界金谷涧中，或高或下，有清泉茂林，众果、竹柏、药草之属莫不毕备。又有水碓、鱼池、土窟，其为娱目欢心之物备矣。时征西大将军祭酒王诩当还长安，余与众贤共送往涧中，昼夜游宴，屡迁其坐。或登高临下，或列坐水滨。时琴瑟笙筑，合载车中，道路并作。及住，令与鼓吹递奏。遂各赋诗，以叙中怀。或不能者，罚酒三斗。感性命之不永，惧凋落之无期。故具列时人官号、姓名、年纪，又写诗著后。后之好事者，其览之哉！凡三十人，吴王师、议郎、关中侯、始平武功苏绍字世嗣，年五十，为首。”《魏书》曰：“苏则字文师，扶风武功人。刚直疾恶，常慕汲黯之为人。仕至侍中、河东相。”《晋百官名》曰：“愉字休豫，则次子。”《山涛启事》曰：“愉忠义有智意。”位至光禄大夫。<img alt="" src="../Images/image00463.jpeg" style="height:0.1em"/>】】</p>

<p>58　刘尹目庾中郎：“虽言不愔愔似道，突兀差可以拟道。”【【81||《名士传》曰：“敳颓然渊放，莫有动其听者。”<img alt="" src="../Images/image00463.jpeg" style="height:0.1em"/>】】</p>

<p>59　孙承公云：“谢公清于无奕，【【82||《中兴书》曰：“孙统字承公，太原人。善属文，时人谓其有祖楚风。仕至余姚令。”】】润于林道。”【【83||《陈逵别传》曰：“逵字林道，颍川许昌人。祖淮，太尉。父畛，光禄大夫。逵少有干，以清敏立名。袭封广陵公、黄门郎、西中郎将，领梁、淮南二郡太守。”<img alt="" src="../Images/image00463.jpeg" style="height:0.1em"/>】】</p>


<p>60　或问林公：“司州何如二谢？”林公曰：“故当攀安提万。”【【84||《王胡之别传》曰：“胡之好谈谐<a id="ch37-back" href="../Text/part0017.xhtml#ch37"><sup>[37]</sup></a>，善属文辞，为当世所重。”<img alt="" src="../Images/image00463.jpeg" style="height:0.1em"/>】】</p>

<p>61　孙兴公、许玄度皆一时名流。或重许高情，则鄙孙秽行；或爱孙才藻，而无取于许。【【85||宋明帝《文章志》曰：“绰博涉经史，长于属文，与许询俱与<a id="ch38-back" href="../Text/part0017.xhtml#ch38"><sup>[38]</sup></a>负俗之谈。询卒不降志，而绰婴纶世务焉。”《续晋阳秋》曰：“绰虽有文才，而诞纵多秽行，时人鄙之。”<img alt="" src="../Images/image00463.jpeg" style="height:0.1em"/>】】</p>

<p>62　郗嘉宾道谢公：“造膝虽不深彻，而缠绵纶至。”又曰：“右军诣嘉宾。”嘉宾闻之云：“不得称诣，政得谓之朋耳！”谢公以嘉宾言为得。【【86||凡彻、诣者，盖深核之名也。谢不彻，王亦不诣。谢、王于理，相与为朋俦也。<img alt="" src="../Images/image00463.jpeg" style="height:0.1em"/>】】</p>

<p>63　庾道季云：“思理伦和，吾愧康伯；志力强正，吾愧文度。自此以还，吾皆百之。”【【87||庾龢。已见。<img alt="" src="../Images/image00463.jpeg" style="height:0.1em"/>】】</p>

<p>64　王僧恩轻林公，蓝田曰：“勿学汝兄，汝兄自不如伊。”【【88||僧恩，王祎之小字也。《王氏世家》曰：“祎之字文劭，述次子。少知名，尚寻阳公主。仕至中书郎，未三十而卒。坦之悼念，与桓温称之，赠散骑常侍。”<img alt="" src="../Images/image00463.jpeg" style="height:0.1em"/>】】</p>

<p>65　简文问孙兴公：“袁羊何似？”答曰：“不知者不负其才，知之者无取其体。”【【89||言其有才而无德也。<img alt="" src="../Images/image00463.jpeg" style="height:0.1em"/>】】</p>

<p>66　蔡叔子云：“韩康伯虽无骨干，然亦肤立。”<img alt="" src="../Images/image00463.jpeg" style="height:0.1em"/></p>
<p>67　郗嘉宾问谢太傅曰：“林公谈何如嵇公？”谢云：“嵇公勤着脚，裁可得去耳。”【【90||《支遁传》曰：“遁神悟机发，风期所得，自然超迈也。”<img alt="" src="../Images/image00463.jpeg" style="height:0.1em"/>】】又问：“殷何如支？”谢曰：“正尔有超拔，支乃过殷。然亹亹论辩，恐□欲制支。<a id="ch39-back" href="../Text/part0017.xhtml#ch39"><sup>[39]</sup></a>”</p>

<p>68　庾道季云：“廉颇、蔺相如虽千载上死人，懔懔恒如有生气。【【91||《史记》曰：“廉颇者，赵良将也。以勇气闻诸侯。蔺相如者，赵人也。赵惠文王时，得楚和氏璧，秦昭王请以十五城易之。赵遣相如送璧，秦受之，无还城意。相如请璧示其瑕，因持璧却立倚柱，怒发上冲冠曰：‘王欲急臣，臣头今与璧俱碎。’秦王谢之。后秦王使赵王鼓瑟，相如请秦王击筑。赵以相如功大，拜上卿，位在廉颇上。”】】曹蜍、【【92||蜍，曹茂之小字也。《曹氏谱》曰：“茂之字永世，彭城人也。祖韶，镇东将军司马。父曼，少府卿。茂之仕至尚书郎。”】】李志【【93||《晋百官名》曰：“志字温祖，江夏钟武人。”《李氏谱》曰：“志祖重，散骑常侍。父慕，纯阳令。志仕至员外常侍、南康相。”】】虽见在，厌厌如九泉下人。人皆如此，便可结绳而治，但恐狐狸猯狢噉尽。”【【94||言人皆如曹、李质鲁淳悫，则天下无奸民，可结绳致治。然才智无闻，功迹俱灭，身尽于狐狸，无擅世之名也。<img alt="" src="../Images/image00463.jpeg" style="height:0.1em"/>】】</p>




<p>69　卫君长是萧祖周妇兄，谢公问孙僧奴【【95||僧奴，孙腾小字也。《晋百官名》曰：“腾字伯海，太原人。”《中兴书》曰：“腾，紞子也。博学。历中庶子、廷尉。”<img alt="" src="../Images/image00463.jpeg" style="height:0.1em"/>】】：“君家道卫君长云何？”孙曰：“云是世业人。”谢曰：“殊不尔，卫自是理义人。”于时以比殷洪远。</p>

<p>70　王子敬问谢公：“林公何如庾公？”谢殊不受，答曰：“先辈初无论，庾公自足没林公。”【【96||《殷羡言行》曰：“时有人称庾太尉理者，羡曰：‘此公好举宗<a id="ch40-back" href="../Text/part0017.xhtml#ch40"><sup>[40]</sup></a>本槌人。’”<img alt="" src="../Images/image00463.jpeg" style="height:0.1em"/>】】</p>

<p>71　谢遏诸人共道竹林优劣，谢公云：“先辈初不臧贬七贤。”【【97||《魏氏春秋》曰：“山涛通简有德，秀、咸、戎、伶朗达有俊才。于时之谈，以阮为首，王戎次之，山、向之徒，皆其伦也。”若如盛言，则非无臧贬，此言谬也。<img alt="" src="../Images/image00463.jpeg" style="height:0.1em"/>】】</p>

<p>72　有人以王中郎比车骑，车骑闻之曰：“伊窟窟成就。”【【98||《续晋阳秋》曰：“坦之雅贵有识量，风格峻整。”<img alt="" src="../Images/image00463.jpeg" style="height:0.1em"/>】】</p>

<p>73　谢太傅谓王孝伯：“刘尹亦奇自知，然不言胜长史。”<img alt="" src="../Images/image00463.jpeg" style="height:0.1em"/></p>
<p>74　王黄门兄弟三人俱诣谢公，子猷、子重多说俗事，【【99||《王氏谱》曰：“操之字子重，羲之第六子。历秘书监、侍中、尚书、豫章太守。”<img alt="" src="../Images/image00463.jpeg" style="height:0.1em"/>】】子敬寒温而已。既出，坐客问谢公：“向三贤孰愈？”谢公曰：“小者最胜。”客曰：“何以知之？”谢公曰：“吉人之辞寡，躁人之辞多，推此知之。”</p>

<p>75　谢公问王子敬：“君书何如君家尊？”答曰：“固当不同。”公曰：“外人论殊不尔。”王曰：“外人那得知？”【【100||宋明帝《文章志》曰：“献之善隶书，变右军法为今体。字画秀媚，妙绝时伦，与父俱得名。其章草疏弱，殊不及父。或讯献之云：‘羲之书胜不？’莫能判。有问羲之云：‘世论卿书不逮献之？’答曰：‘殊不尔也。’它日见献之，问：‘尊君书何如？’献之不答。又问：‘论者云，君固当不如？’献之笑而答曰：‘人那得知之也。’”<img alt="" src="../Images/image00463.jpeg" style="height:0.1em"/>】】</p>

<p>76　王孝伯问谢太傅：“林公何如长史？”太傅曰：“长史韶兴。”问：“何如刘尹？”谢曰：“噫！刘尹秀。”王曰：“若如公言，并不如此二人邪？”谢云：“身意正尔也。”<img alt="" src="../Images/image00463.jpeg" style="height:0.1em"/></p>
<p>77　人有问太傅：“子敬可是先辈谁比？”谢曰：“阿敬近撮王、刘之标。”【【101||《续晋阳秋》曰：“献之文义并非所长，而能撮其胜会，故擅名一时，为风流之冠也。”<img alt="" src="../Images/image00463.jpeg" style="height:0.1em"/>】】</p>

<p>78　谢公语孝伯：“君祖比刘尹，故为得逮。”孝伯云：“刘尹非不能逮，直不逮。”【【102||言濛质而惔文也。<img alt="" src="../Images/image00463.jpeg" style="height:0.1em"/>】】</p>

<p>79　袁彦伯为吏部郎，子敬与郗嘉宾书曰：“彦伯已入，殊足顿兴往之气。故知捶挞自难为人，冀小却，当复差耳。”<img alt="" src="../Images/image00463.jpeg" style="height:0.1em"/></p>
<p>80　王子猷、子敬兄弟共赏《高士传》人及赞。子敬赏井丹高洁，子猷云：“未若长卿慢世。”【【103||嵇康《高士传》曰：“丹字大春，扶风郿人。博学高论，京师为之语曰：‘五经纷纶井大春，未尝书刺谒一人。’北宫五王更请，莫能致。新阳侯阴就使人要之，不得已而行。侯设麦饭葱菜以观其意，丹推却曰：‘以君侯能供美膳，故来相过，何谓如此！’乃出盛馔。侯起，左右进辇，丹笑曰：‘闻桀、纣驾人车，此所谓人车者邪？’侯即去辇。越骑梁松贵震朝廷，请交丹，丹不肯见。后丹得时疾，松自将医视之。病愈久之，松失大男磊，丹一往吊之。时宾客满廷，丹裘褐不完，入门，坐者皆悚，望其颜色。丹四向长揖，前与松语。客主礼毕后，长揖径坐，莫得与语。不肯为吏，径出，后遂隐遁。”其赞曰：“井丹高洁，不慕荣贵。抗节五王，不交非类。显讥辇车，左右失气。披褐长揖，义陵群萃。”“司马相如者，蜀郡成都人，字长卿。初为郎，事景帝。梁孝王来朝，从游说士邹阳等，相如说之，因病免游梁。后过临卭，富人卓王孙女文君新寡，好音，相如以琴心挑之，文君奔之，俱归成都。后居<a id="ch41-back" href="../Text/part0017.xhtml#ch41"><sup>[41]</sup></a>贫，至临卭买酒舍，文君当垆，相如着犊鼻<img class="kindle-cn-inline-character" alt="" src="../Images/image00475.jpeg"/>，涤器市中。为人口吃，善属文。仕宦不慕高爵，常托疾不与公卿大事。终于家。”其赞曰：“长卿慢世，越礼自放。犊鼻居市，不耻其状。托疾避官，蔑此卿相。乃赋大人，超然莫尚。”<img alt="" src="../Images/image00463.jpeg" style="height:0.1em"/>】】</p>

<p>81　有人问袁侍中【【104||《袁氏谱》曰：“恪之字元祖，陈郡阳夏人。祖王孙，司徒从事中郎。父纶，临汝令。恪之仕黄门侍郎，义熙初为侍中。”<img alt="" src="../Images/image00463.jpeg" style="height:0.1em"/>】】曰：“殷仲堪何如韩康伯？”答曰：“理义所得，优劣乃复未辨；然门庭萧寂，居然有名士风流，殷不及韩。”故殷作诔云：“荆门昼掩，闲庭晏然。”</p>

<p>82　王子敬问谢公：“嘉宾何如道季？”答曰：“道季诚复钞撮清悟，嘉宾故自上。”【【105||谓超拔也。<img alt="" src="../Images/image00463.jpeg" style="height:0.1em"/>】】</p>

<p>83　王珣疾，临困，问王武冈曰【【106||《中兴书》曰：“谧字雅远，丞相导孙，车骑劭子。有才器，袭爵武冈侯，位至司徒。”】】：“世论以我家领军比谁？”武冈曰：“世以比王北中郎。”东亭转卧向壁，叹曰：“人固不可以无年！”【【107||领军王洽，珣之父也。年二十六卒。珣意以其父名德过坦之而无年，故致此论。<img alt="" src="../Images/image00463.jpeg" style="height:0.1em"/>】】</p>


<p>84　王孝伯道谢公：“浓至。”又曰：“长史虚，刘尹秀，谢公融。”【【108||谓条畅也。<img alt="" src="../Images/image00463.jpeg" style="height:0.1em"/>】】</p>

<p>85　王孝伯问谢公：“林公何如右军？”谢曰：“右军胜林公，林公在司州前亦贵彻。”【【109||不言若羲之，而言胜胡之。<img alt="" src="../Images/image00463.jpeg" style="height:0.1em"/>】】</p>

<p>86　桓玄为太傅，大会，朝臣毕集。坐裁竟，问王桢之曰：“我何如卿第七叔？”【【110||《王氏谱》曰：“桢之字公幹，琅邪人，徽之子。历侍中、大司马长史。”第七叔，献之也。<img alt="" src="../Images/image00463.jpeg" style="height:0.1em"/>】】于时宾客为之咽气。王徐徐答曰：“亡叔是一时之标，公是千载之英。”一坐欢然。</p>

<p>87　桓玄问刘太常曰：“我何如谢太傅？”【【111||刘瑾集叙曰：“瑾字仲璋，南阳人。祖遐，父畅。畅娶王羲之女，生瑾。瑾有才力，历尚书、太常卿。”】】刘答曰：“公高，太傅深。”又曰：“何如贤舅子敬？”答曰：“樝、梨、橘、柚，各有其美。”【【112||《庄子》曰：“樝、梨、橘、柚，其味相反，皆可于口也。”<img alt="" src="../Images/image00463.jpeg" style="height:0.1em"/>】】</p>


<p>88　旧以桓谦比殷仲文。【【113||《中兴书》曰：“谦字敬祖，冲第三子。尚书仆射、中军将军。”《晋安帝纪》曰：“仲文有器貌才思。”】】桓玄时，仲文入，桓于庭中望见之，谓同坐曰：“我家中军那得及此也！”</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0017.xhtml#ch1-back">[1]</a>&#160;寓：绍兴本、沈校本作“<img class="kindle-cn-inline-character" alt="" src="../Images/image00476.jpeg"/>”。</p>
<p class="fnote"><a id="ch2" href="../Text/part0017.xhtml#ch2-back">[2]</a>&#160;佑：沈校本作“祐”。</p>
<p class="fnote"><a id="ch3" href="../Text/part0017.xhtml#ch3-back">[3]</a>&#160;衣冠糺：绍兴本作“冠衣礼”。</p>
<p class="fnote"><a id="ch4" href="../Text/part0017.xhtml#ch4-back">[4]</a>&#160;体：绍兴本作“胜”。</p>
<p class="fnote"><a id="ch5" href="../Text/part0017.xhtml#ch5-back">[5]</a>&#160;领：绍兴本作“岭”，沈校本作“因领”。</p>
<p class="fnote"><a id="ch6" href="../Text/part0017.xhtml#ch6-back">[6]</a>&#160;黄：沈校本作“璜”。</p>
<p class="fnote"><a id="ch7" href="../Text/part0017.xhtml#ch7-back">[7]</a>&#160;仗：绍兴本、沈校本作“伏”。</p>
<p class="fnote"><a id="ch8" href="../Text/part0017.xhtml#ch8-back">[8]</a>&#160;沈校本“谓”下有“之”。</p>
<p class="fnote"><a id="ch9" href="../Text/part0017.xhtml#ch9-back">[9]</a>&#160;沈校本“因”下有“以”。</p>
<p class="fnote"><a id="ch10" href="../Text/part0017.xhtml#ch10-back">[10]</a>&#160;绍兴本、沈校本“有”下有“得失”。</p>
<p class="fnote"><a id="ch11" href="../Text/part0017.xhtml#ch11-back">[11]</a>&#160;绍兴本“谋”前有“以其”。</p>
<p class="fnote"><a id="ch12" href="../Text/part0017.xhtml#ch12-back">[12]</a>&#160;反：绍兴本作“退”。</p>
<p class="fnote"><a id="ch13" href="../Text/part0017.xhtml#ch13-back">[13]</a>&#160;绍兴本“德”前有“名”。</p>
<p class="fnote"><a id="ch14" href="../Text/part0017.xhtml#ch14-back">[14]</a>&#160;淮：沈校本作“準”，下同。徐震堮曰：“淮，沈校本作‘準’，是。《魏志·陈思王植传》注引《冀州记》同。《魏志》又引《世语》曰：‘修子嚣，嚣子準，準字始丘’（本书《赏誉》五八注引作‘始立’，‘丘’盖‘立’之形讹。）《晋书·乐广传》亦记此事，并作‘杨準’。惟《山简传》作‘弘农杨淮’。自以作‘準’为是。《御览》四四六引《晋书》作‘准’，亦‘準’之误。”</p>
<p class="fnote"><a id="ch15" href="../Text/part0017.xhtml#ch15-back">[15]</a>&#160;解：绍兴本作“鲜”。</p>
<p class="fnote"><a id="ch16" href="../Text/part0017.xhtml#ch16-back">[16]</a>&#160;纳：沈校本作“讷”，下同。</p>
<p class="fnote"><a id="ch17" href="../Text/part0017.xhtml#ch17-back">[17]</a>&#160;丛：绍兴本作“藂”。</p>
<p class="fnote"><a id="ch18" href="../Text/part0017.xhtml#ch18-back">[18]</a>&#160;能：绍兴本、沈校本作“以”。</p>
<p class="fnote"><a id="ch19" href="../Text/part0017.xhtml#ch19-back">[19]</a>&#160;王：绍兴本作“三”。</p>
<p class="fnote"><a id="ch20" href="../Text/part0017.xhtml#ch20-back">[20]</a>&#160;其：绍兴本、沈校本作“此”。</p>
<p class="fnote"><a id="ch21" href="../Text/part0017.xhtml#ch21-back">[21]</a>&#160;君：绍兴本作“居”。</p>
<p class="fnote"><a id="ch22" href="../Text/part0017.xhtml#ch22-back">[22]</a>&#160;绍兴本“卿”上有“闻”。</p>
<p class="fnote"><a id="ch23" href="../Text/part0017.xhtml#ch23-back">[23]</a>&#160;李慈铭曰：“案，议郎上有脱字。”</p>
<p class="fnote"><a id="ch24" href="../Text/part0017.xhtml#ch24-back">[24]</a>&#160;余嘉锡曰：“《御览》四百四十七引《郭子》，‘顷下’作‘雒下’，‘亦推此二人’作‘我亦不推此二人’，皆于义为长，《世说》传写误耳。”</p>
<p class="fnote"><a id="ch25" href="../Text/part0017.xhtml#ch25-back">[25]</a>&#160;未详宋袆：沈校本作“宋袆未详”。</p>
<p class="fnote"><a id="ch26" href="../Text/part0017.xhtml#ch26-back">[26]</a>&#160;然旷：绍兴本作“旷然”。</p>
<p class="fnote"><a id="ch27" href="../Text/part0017.xhtml#ch27-back">[27]</a>&#160;绍兴本、沈校本无“私”、“罕”。</p>
<p class="fnote"><a id="ch28" href="../Text/part0017.xhtml#ch28-back">[28]</a>&#160;嵇：原误作“稽”，据绍兴本改。</p>
<p class="fnote"><a id="ch29" href="../Text/part0017.xhtml#ch29-back">[29]</a>&#160;易令：沈校本作“令易”。</p>
<p class="fnote"><a id="ch30" href="../Text/part0017.xhtml#ch30-back">[30]</a>&#160;俭：绍兴本作“伦”。</p>
<p class="fnote"><a id="ch31" href="../Text/part0017.xhtml#ch31-back">[31]</a>&#160;乃：绍兴本、沈校本无。</p>
<p class="fnote"><a id="ch32" href="../Text/part0017.xhtml#ch32-back">[32]</a>&#160;士：绍兴本、沈校本无。</p>
<p class="fnote"><a id="ch33" href="../Text/part0017.xhtml#ch33-back">[33]</a>&#160;心：绍兴本、沈校本作“和”。</p>
<p class="fnote"><a id="ch34" href="../Text/part0017.xhtml#ch34-back">[34]</a>&#160;向：绍兴本、沈校本作“回”。</p>
<p class="fnote"><a id="ch35" href="../Text/part0017.xhtml#ch35-back">[35]</a>&#160;石：绍兴本作“万”。</p>
<p class="fnote"><a id="ch36" href="../Text/part0017.xhtml#ch36-back">[36]</a>&#160;为：绍兴本作“与”。</p>
<p class="fnote"><a id="ch37" href="../Text/part0017.xhtml#ch37-back">[37]</a>&#160;谐：绍兴本作“讲”。</p>
<p class="fnote"><a id="ch38" href="../Text/part0017.xhtml#ch38-back">[38]</a>&#160;与：绍兴本、沈校本作“有”。</p>
<p class="fnote"><a id="ch39" href="../Text/part0017.xhtml#ch39-back">[39]</a>&#160;程炎震曰：“《高僧传云》：‘恐殷制支。’此处□必是殷字，宋初讳殷，后来未及填写耳。”</p>
<p class="fnote"><a id="ch40" href="../Text/part0017.xhtml#ch40-back">[40]</a>&#160;宗：绍兴本作“素”。</p>
<p class="fnote"><a id="ch41" href="../Text/part0017.xhtml#ch41-back">[41]</a>&#160;居：绍兴本作“启”，沈校本作“苦”。</p>
</body>
</html>