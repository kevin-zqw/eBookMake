<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>文学第四</title>
</head>
<body>
<div style="page-break-after:always"></div>
<h1 class="kindle-cn-heading-2">文学第四</h1>
<p>1　郑玄在马融门下，【【1||融自叙曰：“融字季长，右扶风茂陵人。少而好问，学无常师。大将军邓骘召为舍人，弃游武都。会羌虏起，自关以西道断。融以谓古人有言：‘左手据天下之图，而右手刎其喉，愚夫不为。’何则？生贵于天下也。岂以曲俗咫尺为羞，灭无限之身哉？因往应之，为校书郎，出为南郡太守。”】】三年不得相见，高足弟子传授而已。尝算浑天不合，诸弟子莫能解。或言玄能者，融召令算，一转便决，众咸骇服。及玄业成辞归，既而融有“礼乐皆东”之叹，【【2||《高士传》曰：“玄字康成，北海高密人。八世祖崇，汉尚书。”《玄别传》曰：“玄少好学书数，十三诵五经，好天文、占候、风角、隐术。年十七，见大风起，诣县曰：‘某时当有火灾。’至时果然，智者异之。年二十一，博极群书，精历数图纬之言，兼精算术。遂去吏，师故兖州刺史第五元。先就东郡张恭祖受《周礼》、《礼记》、《春秋传》。周流博观，每经历山川，及接颜一见，皆终身不忘。扶风马季长以英儒著名，玄往从之，参考同异。季长后戚，嫚于待士，玄不得见，住左右，自起精庐。既因绍介得通。时涿郡卢子幹为门人冠首，季长又不解剖裂七事，玄思得五，子幹得三。季长谓子幹曰：‘吾与汝皆弗如也。’季长临别，执玄手曰：‘大道东矣，子勉之！’后遇党锢，隐居著述，凡百余万言。大将军何进辟玄，乃缝掖相见。玄长八尺余，须眉美秀，姿容甚伟。进待以宾礼，授以几杖。玄多所匡正，不用而退。袁绍辟玄，及去，饯之城东，欲玄必醉。会者三百余人，皆离席奉觞，自旦及莫，度玄饮三百余杯，而温克之容，终日无怠。献帝在许都，征为大司农，行至元城，卒。”】】恐玄擅名而心忌焉。玄亦疑有追，乃坐桥下，在水上据屐。融果转式逐之，告左右曰：“玄在土下水上而据木，此必死矣。”遂罢追，玄竟以得免。【【3||马融海内大儒，被服仁义。郑玄名列门人，亲传其业，何猜忌而行鸩毒乎？委巷之言，贼夫人之子。<img alt="" src="../Images/image00463.jpeg" style="height:0.1em"/>】】</p>



<p>2　郑玄欲注《春秋传》，尚未成时，行与服子慎遇，宿客舍。先未相识，服在外车上与人说己注《传》意。【【4||《汉南纪》曰：“服虔字子慎，河南荥阳人。少行清苦，为诸生，尤明《春秋左氏传》，为作训解。举孝廉，为尚书郎、九江太守。”<img alt="" src="../Images/image00463.jpeg" style="height:0.1em"/>】】玄听之良久，多与己同。玄就车与语曰：“吾久欲注，尚未了。听君向言，多与吾同。今当尽以所注与君。”遂为《服氏注》。</p>

<p>3　郑玄家奴婢皆读书。尝使一婢，不称旨，将挞之。方自陈说，玄怒，使人曳著泥中。须臾，复有一婢来，问曰：“胡为乎泥中？”【【5||《卫·式微》诗也。毛公曰：“泥中，卫邑名也。”】】答曰：“薄言往愬，逢彼之怒。”【【6||《卫·邶·柏舟》之诗。<img alt="" src="../Images/image00463.jpeg" style="height:0.1em"/>】】</p>


<p>4　服虔既善《春秋》，将为注，欲参考同异，闻崔烈集门生讲传，【【7||挚虞《文章志》曰：“烈字威考，高阳安平人，骃之孙，瑗之兄子也。灵帝时，官至司徒、太尉，封阳平亭侯。”<img alt="" src="../Images/image00463.jpeg" style="height:0.1em"/>】】遂匿姓名，为烈门人赁作食。每当至讲时，辄窃听户壁间。既知不能踰己，稍共诸生叙其短长。烈闻，不测何人，然素闻虔名，意疑之。明蚤往，及未寤，便呼：“子慎！子慎！”虔不觉惊应，遂相与友善。</p>

<p>5　钟会撰《四本论》，始毕，甚欲使嵇公一见。置怀中，既定<a id="ch1-back" href="../Text/part0009.xhtml#ch1"><sup>[1]</sup></a>，畏其难，怀不敢出，于户外遥掷，便回<a id="ch2-back" href="../Text/part0009.xhtml#ch2"><sup>[2]</sup></a>急走。【【8||《魏志》曰：“会论才性同异，传于世。”四本者，言才性同，才性异，才性合，才性离也。尚书傅嘏论同，中书令李丰论异，侍郎钟会论合，屯骑校尉王广论离。文多不载。<img alt="" src="../Images/image00463.jpeg" style="height:0.1em"/>】】</p>

<p>6　何晏为吏部尚书，有位望，时谈客盈坐，【【9||《文章叙录》曰：“晏能清言，而当时权势，天下谈士多宗尚之。”《魏氏春秋》曰：“晏少有异才，善谈《易》、《老》。”】】王弼未弱冠，往见之。晏闻弼名，【【10||《弼别传》曰：“弼字辅嗣，山阳高平人。少而察惠，十余岁便好庄、老。通辩能言，为傅嘏所知。吏部尚书何晏甚奇之，题之曰：‘后生可畏。若斯人者，可与言天人之际矣。’以弼补台郎。弼事功雅非所长，益不留意，颇以所长笑人，故为时士所嫉。又为人浅而不识物情。初与王黎、荀融善，黎夺其黄门郎，于是恨黎，与融亦不终好。正始中以公事免。其秋遇疠疾亡，时年二十四。弼之卒也，晋景帝<a id="ch4-back" href="../Text/part0009.xhtml#ch4"><sup>[4]</sup></a>嗟叹之累日，曰：‘天丧予！’其为高识悼惜如此。”<img alt="" src="../Images/image00463.jpeg" style="height:0.1em"/>】】因条向者胜理语弼曰：“此理仆以为<a id="ch3-back" href="../Text/part0009.xhtml#ch3"><sup>[3]</sup></a>极，可得复难不？”弼便作难，一坐人便以为屈，于是弼自为客主数番，皆一坐所不及。</p>


<p>7　何平叔注《老子》始成，诣王辅嗣。见王注精奇，乃神伏，曰：“若斯人，可与论天人之际矣！”因以所注为《道》、《德》二论。【【11||《魏氏春秋》曰：“弼论道约美不如晏，自<a id="ch5-back" href="../Text/part0009.xhtml#ch5"><sup>[5]</sup></a>然出拔过之。”<img alt="" src="../Images/image00463.jpeg" style="height:0.1em"/>】】</p>

<p>8　王辅嗣弱冠诣裴徽，【【12||《永嘉流人名》曰：“徽字文季，河东闻喜人，太常潜少弟也。仕至冀州刺史。”】】徽问曰：“夫无者，诚万物之所资，圣人莫肯致言，而老子申之无已，何邪？”【【13||《弼别传》曰：“弼父为尚书郎，裴徽为吏部郎，徽见异之，故问。”<img alt="" src="../Images/image00463.jpeg" style="height:0.1em"/>】】弼曰：“圣人体无，无又不可以训，故言必及有；老、庄未免于有，恒训其所不足。”</p>


<p>9　傅嘏善言虚胜，【【14||《魏志》曰：“嘏字兰硕，北地泥阳人，傅介子之后也。累迁河南尹、尚书。嘏尝论才性同异，钟会集而论之。”《傅子》曰：“嘏既达治好正，而有清理识要，如论才性，原本精微，鲜能及之。司隶钟会年甚少，嘏以明<a id="ch6-back" href="../Text/part0009.xhtml#ch6"><sup>[6]</sup></a>知交会。”】】荀粲谈尚玄远。【【15||《粲别传》曰：“粲字奉倩，颍川颍阴人，太尉彧少子也。粲诸兄儒术论议各知名。粲能言玄远，常以子贡称‘夫子之言性与天道，不可得而闻也’，然则六籍虽存，固圣人之糠秕。能言者不能屈。”】】每至共语，有争而不相喻。裴冀州释二家之义，通彼我之怀，常使两情皆得，彼此俱畅。【【16||《粲别传》曰：“粲太和初到京邑，与傅嘏谈，嘏善名理，而粲尚玄远，宗致虽同，仓卒时或格而不相得意。裴徽通彼我之怀，为二家释。顷之，粲与嘏善。”《管辂传》曰：“裴使君有高才逸度，善言玄妙也。”<img alt="" src="../Images/image00463.jpeg" style="height:0.1em"/>】】</p>



<p>10　何晏注《老子》未毕，见王弼自说注《老子》旨，何意多所短，不复得作声，但应诺诺<a id="ch7-back" href="../Text/part0009.xhtml#ch7"><sup>[7]</sup></a>。遂不复注，因作《道德论》。【【17||《文章叙录》曰：“自儒者论以老子非圣人，绝礼弃学。晏说与圣人同，著论行于世也。”<img alt="" src="../Images/image00463.jpeg" style="height:0.1em"/>】】</p>

<p>11　中朝时有怀道之流，有诣王夷甫咨疑者。值王昨已语多，小极，不复相酬答，乃谓客曰：“身今少恶，裴逸民亦近在此，君可往问。”【【18||《晋诸公赞》曰：“裴頠谈理，与王夷甫不相推下。”<img alt="" src="../Images/image00463.jpeg" style="height:0.1em"/>】】</p>

<p>12　裴成公作《崇有论》，时人攻难之，莫能折。唯王夷甫来，如小屈。时人即以王理难裴，理还复申。【【19||《晋诸公赞》曰：“自魏太常夏侯玄、步兵校尉阮籍等皆著《道德论》。于时侍中乐广、吏部郎刘汉亦体道而言约，尚书令王夷甫讲理而才虚，散骑常侍戴奥以学道为业，后进庾敳之徒皆希慕简旷。頠疾世俗尚虚无之理，故著《崇有》二论以折之。才博喻广，学者不能究。后乐广与頠清闲，欲说理，而頠辞喻丰博，广自以体虚无，笑而不复言。”《惠帝起居注》曰：“頠著二论以规虚诞之弊，文词精富，为世名论。”<img alt="" src="../Images/image00463.jpeg" style="height:0.1em"/>】】</p>

<p>13　诸葛厷<a id="ch8-back" href="../Text/part0009.xhtml#ch8"><sup>[8]</sup></a>年少不肯学问，始与王夷甫谈，便已超诣。王叹曰：“卿天才卓出，若复小加研寻，一无所愧。”厷后看《庄》、《老》，更与王语，便足相抗衡。【【20||王隐《晋书》曰：“厷字茂远，琅邪人，魏雍州刺史绪之子。有逸才，仕至司空主簿。”<img alt="" src="../Images/image00463.jpeg" style="height:0.1em"/>】】</p>

<p>14　卫玠总角时问乐令梦，乐云：“是想。”卫曰：“形神所不接而梦，岂是想邪？”乐云：“因也。未尝梦乘车入鼠穴、捣䪠噉铁杵，皆无想无因故也。”【【21||《周礼》有六梦：一曰正梦，谓无所感动，平安而梦也。二曰噩梦，谓惊愕而梦也。三曰思梦，谓觉时所思念也。四曰寤梦，谓觉时道之而梦也。五曰喜梦，谓喜说而梦也。六曰惧梦，谓恐惧而梦也。按乐所言“想”者，盖思梦也。“因”者，盖正梦也。】】卫思“因”，经日不得，遂成病。乐闻，故命驾为剖析之，卫既小差。乐叹曰：“此儿胸中当必无膏肓之疾。”【【22||《春秋传》曰：“晋景公有疾，求医于秦，秦伯使医缓为之。未至，公梦疾为二竖子，曰：‘彼良医也，惧伤我焉。’其一曰：‘居肓之上，膏之下，若我何？’医至，曰：‘疾不可为也，在肓之上，膏之下，攻之不可达，刺之不可及，药不至焉。’公曰：‘良医也。’”注：“肓，鬲也。心下为膏。”<img alt="" src="../Images/image00463.jpeg" style="height:0.1em"/>】】</p>


<p>15　庾子嵩读《庄子》，开卷一尺许便放去，曰：“了不异人意。”【【23||《晋阳秋》曰：“庾敳字子嵩，颍川人，侍中峻第三子。恢廓有度量，自谓是老庄之徒。曰：‘昔未读此书，意尝谓至理如此。今见之，正与人意暗同。’仕至豫州长史。”<img alt="" src="../Images/image00463.jpeg" style="height:0.1em"/>】】</p>

<p>16　客问乐令“旨不至”者，乐亦不复剖析文句，直以麈尾柄确几曰：“至不？”客曰：“至！”乐因又举麈尾曰：“若至者那得去？”【【24||夫藏舟潜往，交臂恒谢，一息不留，忽焉生灭。故飞鸟之影莫见其移，驰车之轮曾不掩地。是以去不去矣，庸有至乎？至不至矣，庸有去乎？然则前至不异后至，至名所以生；前去不异后去，去名所以立。今天下无去矣，而去者非假哉？既为假矣，而至者岂实哉？<img alt="" src="../Images/image00463.jpeg" style="height:0.1em"/>】】于是客乃悟服。乐辞约而旨达，皆此类。</p>

<p>17　初，注《庄子》者数十家，莫能究其旨要。向秀于旧注外为解义，妙析奇致，大畅玄风。【【25||《秀别传》曰：“秀与嵇康、吕安为友，趣舍不同。嵇康傲世不羁，安放逸迈俗，而秀雅好读书，二子颇以此嗤之。后秀将注《庄子》，先以告康、安，康、安咸曰：‘此<a id="ch9-back" href="../Text/part0009.xhtml#ch9"><sup>[9]</sup></a>书讵复须注？徒弃人作乐事耳！’及成，以示二子。康曰：‘尔故复胜不？’安乃惊曰：‘庄周不死矣！’后注《周易》，大义可观，而与汉世诸儒互有彼此，未若隐庄之绝伦也。”《秀本传》或言，秀游托数贤，萧屑卒岁，都无注述，唯好《庄子》，聊应崔譔所注，以备遗忘云。《竹林七贤论》云：“秀为此义，读之者无不超然，若已出尘埃而窥绝冥，始了视听之表。有神德玄哲，能遗天下，外万物。虽复使动竞之人顾观所徇，皆怅然自有振拔之情矣。”】】唯《秋水》、《至乐》二篇未竟而秀卒。秀子幼，义遂零落，然犹有别本。郭象者，为人薄行，有俊才，【【26||《文士传》曰：“象字子玄，河南人。少有才理，慕道好学，托志老庄。时人咸以为王弼之亚，辟司空掾、太傅主簿<a id="ch10-back" href="../Text/part0009.xhtml#ch10"><sup>[10]</sup></a>。”】】见秀义不传于世，遂窃以为己注。乃自注《秋水》、《至乐》二篇，又易《马蹄》一篇，其余众篇，或定点文句而已。【【27||《文士传》曰：“象作《庄子注》，最有清辞遒旨。”<img alt="" src="../Images/image00463.jpeg" style="height:0.1em"/>】】后秀义别本出，故今有向、郭二《庄》，其义一也。</p>



<p>18　阮宣子有令闻，太尉王夷甫见而问曰：“老庄与圣教同异？”对曰：“将无同？”太尉善其言，辟之为掾。世谓“三语掾”。卫玠嘲之曰：“一言可辟，何假于三？”宣子曰：“苟是天下人望，亦可无言而辟，复何假一？”遂相与为友。【【28||《名士传》曰：“阮修字宣子，陈留尉氏人。好《老》、《易》，能言理。不喜见俗人，时误相逢，即舍去。傲然无营，家无儋石之储，晏如也。琅邪王处仲为鸿胪卿，谓曰：‘鸿胪丞差有禄，卿常无食<a id="ch11-back" href="../Text/part0009.xhtml#ch11"><sup>[11]</sup></a>，能作不？’修曰：‘为复可耳。’遂为鸿胪丞、太子洗马。”<img alt="" src="../Images/image00463.jpeg" style="height:0.1em"/>】】</p>

<p>19　裴散骑娶王太尉女。婚后三日，诸婿大会，【【29||《晋诸公赞》曰：“裴遐字叔道，河东人。父纬<a id="ch13-back" href="../Text/part0009.xhtml#ch13"><sup>[13]</sup></a>，长水校尉。遐少有理称，辟司空掾、散骑郎。”《永嘉流人名》：“衍字夷甫，第四女适遐也。”】】当时名士、王裴子弟<a id="ch12-back" href="../Text/part0009.xhtml#ch12"><sup>[12]</sup></a>悉集。郭子玄在坐，挑与裴谈。子玄才甚丰赡，始数交，未快。郭陈张甚盛，裴徐理前语，理致甚微，四坐咨嗟称快。【【30||邓粲《晋纪》曰：“遐以辩论为业，善叙名理，辞气清畅，泠然若琴瑟<a id="ch14-back" href="../Text/part0009.xhtml#ch14"><sup>[14]</sup></a>。闻其言者，知与不知，无不叹服。”<img alt="" src="../Images/image00463.jpeg" style="height:0.1em"/>】】王亦以为奇，谓诸人曰：“君辈勿为尔，将受困寡人女婿！”</p>


<p>20　卫玠始度<a id="ch15-back" href="../Text/part0009.xhtml#ch15"><sup>[15]</sup></a>江，见王大将军。【【31||《敦别传》曰：“敦字处仲，琅邪临沂人。少有名理，累迁青州刺史。避地江左，历侍中、丞相、大将军、扬州牧，以罪伏诛。”】】因夜坐，大将军命谢幼舆。【【32||《晋阳秋》曰：“谢鲲字幼舆，陈郡人。父衡，晋硕儒。鲲性通简，好《老》、《易》，善音乐，以琴书为业。避乱江东，为豫章太守，王敦引为长史。”《鲲别传》曰：“鲲四十三卒，赠太常。”】】玠见谢，甚说之，都不复顾王，遂达旦微言，王永夕不得豫。玠体素羸，恒为母所禁。尔夕忽极，于此病笃，遂不起。【【33||《玠别传》曰：“玠少有名理，善《易》、《老》，自抱羸疾，初不于外擅相酬对。时友叹曰：‘卫君不言，言必入真<a id="ch16-back" href="../Text/part0009.xhtml#ch16"><sup>[16]</sup></a>。’武昌见大将军王敦，敦与谈论，咨嗟不能自已。”<img alt="" src="../Images/image00463.jpeg" style="height:0.1em"/>】】</p>



<p>21　旧云，王丞相过江左，止道声无哀乐、【【34||嵇康《声无哀乐论》略曰：“夫殊<a id="ch17-back" href="../Text/part0009.xhtml#ch17"><sup>[17]</sup></a>方异俗，歌笑不同，使错而用之，或闻哭而欢，或听歌而戚，然哀乐之情均也。今用均同之情，发万殊之声，斯非音声之无常乎？”】】养生、【【35||嵇叔夜《养生论》曰：“夫虱着头而黑，麝食<a id="ch18-back" href="../Text/part0009.xhtml#ch18"><sup>[18]</sup></a>柏而香，颈处险而瘿，齿居晋而黄。岂唯蒸之使重无使轻<a id="ch19-back" href="../Text/part0009.xhtml#ch19"><sup>[19]</sup></a>，芬之使香无使延哉？诚能蒸以灵芝，润以醴泉，无为自得，体妙心玄。庶与羡门比寿，王乔争年。何为不可养生哉？”】】言尽意【【36||欧阳坚石《言尽意论》略曰：“夫理得于心，非言不畅。物定于彼，非名不辨。名逐物而迁，言因理而变，不得相与为二矣。苟无其二，言无不尽矣。”<img alt="" src="../Images/image00463.jpeg" style="height:0.1em"/>】】三理而已。然宛转关生，无所不入。</p>



<p>22　殷中军为庾公长史，【【37||按《庾亮僚属名》及《中兴书》，浩为亮司马，非为长史也。】】下都，王丞相为之集，桓公、王长史、王蓝田、【【38||《王述别传》曰：“述字怀祖，太原晋阳人。祖湛，父承，并有高名。述蚤孤，事亲孝谨，箪瓢陋巷，宴安永日。由是为有识所知，袭爵蓝田侯。”】】谢镇西并在。丞相自起解帐带麈尾，语殷曰：“身今日当与君共谈析理。”既共清言，遂达三更。丞相与殷共相往反，其余诸贤略无所关。既彼我相尽，丞相乃叹曰：“向来语乃竟未知理源所归，至于辞喻不相负。正始之音，正当尔耳！”明旦，桓<a id="ch20-back" href="../Text/part0009.xhtml#ch20"><sup>[20]</sup></a>宣武语人曰：“昨夜听殷、王清言甚佳，仁祖亦不寂寞，我亦时复造心，顾看两王掾，【【39||王濛、王述，并为王导所辟。】】辄翣如生母狗馨。”</p>



<p>23殷中军见佛经云：“理亦应阿堵上。”【【40||佛经之行中国尚矣，莫详其始。《牟子》曰：“汉明帝夜梦神人，身有日光。明日，博问群臣通人，傅毅对曰：‘臣闻天竺有道者号曰佛，轻举能飞，身有日光，殆将其神也。’于是遣羽林将军秦景、博士弟子王遵等十二人之大月氏国，写取佛经四十二部，在兰台石室。”刘子政《列仙传》曰：“历观百家之中，以相检验，得仙者百四十六人，其七十四人已在佛经，故<a id="ch21-back" href="../Text/part0009.xhtml#ch21"><sup>[21]</sup></a>撰得七十。可以多闻博识者遐观焉。”如此，即汉成、哀之间已有经矣。与牟子传记便为不同。《魏略·西戎传》曰：“天竺城中有临儿国。《浮屠经》云：‘其国王生浮图。浮图者，太子也。父曰屑头邪，母曰莫邪。浮屠者，身服色黄，发如青丝，爪如铜。其母梦白象而孕。及生，从右胁出，而有髻，坠地能行七步。’天竺又有神人曰沙津。昔汉哀帝元寿元年，博士弟子景虑受大月氏王使伊存口传浮屠经。曰复豆者，其人也。”《汉武故事》曰：“昆邪王杀休屠王，以其众来降，得其金人之神，置之甘泉宫。金人皆长丈余，其祭不用牛羊，唯烧香礼拜。上使依其国俗祀之。”此神全类于佛，岂当汉武之时，其经未行于中土，而但神明事之邪<a id="ch22-back" href="../Text/part0009.xhtml#ch22"><sup>[22]</sup></a>？故验刘向、鱼豢之说，佛至自哀、成之世明矣。然则牟传所言四十二者，其文今存非妄。盖明帝遣使广求异闻，非是时无经也。<img alt="" src="../Images/image00463.jpeg" style="height:0.1em"/>】】</p>

<p>24　谢安年少时，请阮光禄道《白马论》，【【41||《孔丛子》曰：“赵人公孙龙云：‘白马非马。马者所以命形，白者所以命色。夫命色者非命形，故曰白马非马也。’”】】为论以示谢，于时谢不即解阮语，重相咨尽。阮乃叹曰：“非但能言人不可得，正索解人亦不可得！”【【42||《中兴书》曰：“裕甚精论难。”<img alt="" src="../Images/image00463.jpeg" style="height:0.1em"/>】】</p>


<p>25　褚季野语孙安国【【43||褚裒、孙盛。并已见。】】云：“北人学问，渊综广博。”孙答曰：“南人学问，清通简要。”支道林闻之曰：“圣贤固所忘言。自中人以还，北人看书，如显处视月；南人学问，如牖中窥日。”【【44||支所言，但譬成孙、褚之理也。然则学广则难周，难周则识闇，故如显处视月；学寡则易核，易核则智明，故如牖中窥日也。<img alt="" src="../Images/image00463.jpeg" style="height:0.1em"/>】】</p>


<p>26　刘真长与殷渊源谈，刘理如小屈，殷曰：“恶卿不欲作将善云梯仰攻<a id="ch23-back" href="../Text/part0009.xhtml#ch23"><sup>[23]</sup></a>。”【【45||《墨子》曰：“公输般为高云<a id="ch24-back" href="../Text/part0009.xhtml#ch24"><sup>[24]</sup></a>梯，欲以攻宋。墨子闻之，自鲁往。裂裳裹足，日夜不休，十日十夜而至于郢。见楚王曰：‘闻大王将攻宋，有之乎？’王曰：‘然！’墨子曰：‘请令公输般设攻宋之具，臣请试守之。’于是公输般设攻宋之计，墨子萦带守之。输九攻之，而墨子九却之。不能入，遂辍兵。”<img alt="" src="../Images/image00463.jpeg" style="height:0.1em"/>】】</p>

<p>27　殷中军云：“康伯未得我牙后慧。”【【46||《浩别传》曰：“浩善老、易，能清言。康伯，浩甥也，甚爱之。”<img alt="" src="../Images/image00463.jpeg" style="height:0.1em"/>】】</p>

<p>28　谢镇西少时，闻殷浩能清言，故往造之。殷未过有所通，为谢标榜诸义，作数百语。既有佳致，兼辞条丰蔚，甚足以动心骇听。谢注神倾意，不觉流汗交面。殷徐语左右：“取手巾与谢郎拭面。”【【47||按，殷浩大谢尚三岁，便是时流，或当贵其胜致，故为之挥汗。<img alt="" src="../Images/image00463.jpeg" style="height:0.1em"/>】】</p>

<p>29　宣武集诸名胜讲《易》，【【48||《易乾凿度》曰：“孔子曰：‘易者，易也，变易也，不易也。三成德，为道包钥者，易也。其德也光明四通，日月星辰布，八卦序，四时和也。变也者，天地不变，不能成朝；夫妇不变，不能成家。不易者，其位也。天在上，地在下；君南面，臣北面；父坐，子伏。此其不易也。故易者，天地人道也。’”郑玄序《易》曰：“易之为名也，一言而函三义：简易一也，变易二也，不易三也。《系辞》曰：‘乾坤，易之蕴也，易之门户也。’又曰：‘乾确然示人易矣，坤隤然示人简矣。易则易知，简则易从。’此言其简易法则也。又曰：‘其为道也屡迁，变动不居，周流六虚，上下无常，刚柔相易，不可以为典要，唯变所适。’此则言其从时出入移动也。又曰：‘天尊地卑，乾坤定矣；卑高以陈，贵贱位矣；动静有常，刚柔断矣。’此则言其张设布列不易也。”据此三义而说，易之道，广矣，大矣。<img alt="" src="../Images/image00463.jpeg" style="height:0.1em"/>】】日说一卦。简文欲听，闻此便还，曰：“义自当有难易，其以一卦为限邪？”</p>

<p>30　有北来道人好才理，与林公相遇于瓦官寺，讲《小品》。于时竺法深、孙兴公悉共听。此道人语，屡设疑难，林公辩答清析，辞气俱爽。此道人每辄摧屈。孙问深公：“上人当<a id="ch25-back" href="../Text/part0009.xhtml#ch25"><sup>[25]</sup></a>是逆风家，向来何以都不言？”【【49||庾法畅<a id="ch26-back" href="../Text/part0009.xhtml#ch26"><sup>[26]</sup></a>《人物论》曰：“法深学义渊博，名声蚤著，弘道法师也。”】】深公笑而不答。林公曰：“白旃檀非不馥，焉能逆风？”【【50||《成实论》曰：“波利质多天树，其香则逆风而闻。”<img alt="" src="../Images/image00463.jpeg" style="height:0.1em"/>】】深公得此义，夷然不屑。</p>


<p>31　孙安国往殷中军许共论，往反精苦，客主无间。左右进食，冷而复煗者数四。彼我奋掷麈尾，悉脱落，满餐饭中。宾主遂至莫忘食。殷乃语孙曰：“卿莫作强口马，我当穿卿鼻。”孙曰：“卿不见决鼻牛，人当穿卿颊。”【【51||《续晋阳秋》曰：“孙盛善理义。时中军将军殷浩擅名一时，能与剧谈相抗者，唯盛而已。”<img alt="" src="../Images/image00463.jpeg" style="height:0.1em"/>】】</p>

<p>32　《庄子·逍遥篇》旧是难处，诸名贤所可<a id="ch27-back" href="../Text/part0009.xhtml#ch27"><sup>[27]</sup></a>钻味，而不能拔理于郭、向之外。支道林在白马寺中，将冯太常共语，【【52||《冯氏谱》曰：“冯怀字祖思，长乐人。历太常、护国<a id="ch28-back" href="../Text/part0009.xhtml#ch28"><sup>[28]</sup></a>将军。”】】因及《逍遥》。支卓然标新理于二家之表，立异义于众贤之外，皆是诸名贤寻味之所不得。后遂用支理。【【53||向子期、郭子玄《逍遥义》曰：“夫大鹏之上九万，尺<a id="ch29-back" href="../Text/part0009.xhtml#ch29"><sup>[29]</sup></a>鷃之起榆枋，小大虽差，各任其性。苟当其分，逍遥一也。然物之芸芸，同资有待，得其所待，然后逍遥耳。唯圣人与物冥而循大变，为能无待而常通，岂独自通而已。又从有待者不失其所待，不失，则同于大通<a id="ch30-back" href="../Text/part0009.xhtml#ch30"><sup>[30]</sup></a>矣。”支氏《逍遥论》曰：“夫逍遥者，明至人之心也。庄生建言人道，而寄指鹏、鷃。鹏以营生之路旷，故失适于体外；鷃以在近而笑远，有矜伐于心内。至人乘天正而高兴，游无穷于放浪。物物而不物于物，则遥然不我得。玄感不为，不疾而速，则逍然靡不适。此所以为逍遥也。若夫有欲当其所足，足于所足，快然有似天真。犹饥者一饱，渴者一盈，岂忘烝尝于糗粮，绝觞爵于醪醴哉？苟非至足，岂所以逍遥乎？”此向、郭之注所未尽。<img alt="" src="../Images/image00463.jpeg" style="height:0.1em"/>】】</p>


<p>33　殷中军【【54||浩也<a id="ch31-back" href="../Text/part0009.xhtml#ch31"><sup>[31]</sup></a>。】】尝至刘尹所清言良久，殷理小屈，游辞不已，刘亦不复答。殷去后，乃云：“田舍儿强学人作尔馨语。”【【55||刘惔。已见。<img alt="" src="../Images/image00463.jpeg" style="height:0.1em"/>】】</p>


<p>34　殷中军虽思虑通长，然于才性偏精。忽言及四本，便苦<a id="ch32-back" href="../Text/part0009.xhtml#ch32"><sup>[32]</sup></a>汤池铁城，无可攻之势。【【56||《神农书》曰：“夫有石城七<a id="ch33-back" href="../Text/part0009.xhtml#ch33"><sup>[33]</sup></a>仞，汤池百步，带甲百万而无粟者，不能自固也。”<img alt="" src="../Images/image00463.jpeg" style="height:0.1em"/>】】</p>

<p>35　支道林造《即色论》，【【57||《支道林集·妙观章》云：“夫色之性也，不自有色。色不自有，虽色而空。故曰色即为空，色复异空。”】】论成，示王中郎。【【58||王坦之。已见。】】中郎都无言。支曰：“默而识之乎？”【【59||《论语》曰：“默而识之，诲人不倦，何有于我哉？”】】王曰：“既无文殊，谁能见赏？”【【60||《维摩诘经》曰：“文殊师利问维摩诘云：‘何者是菩萨入不二法门？’时维摩诘默然无言。文殊师利叹曰：‘是真入不二法门也<a id="ch34-back" href="../Text/part0009.xhtml#ch34"><sup>[34]</sup></a>。’”<img alt="" src="../Images/image00463.jpeg" style="height:0.1em"/>】】</p>




<p>36　王逸少作会稽，初至，支道林在焉。孙兴公谓王曰：“支道林拔新领异，胸怀所及乃自佳，卿欲<a id="ch35-back" href="../Text/part0009.xhtml#ch35"><sup>[35]</sup></a>见不？”王本自有一往隽气，殊自轻之。后孙与支共载往王许，王都领域，不与交言。须臾支退。后正值王当行，车已在门。支语王曰：“君未可去，贫道与君小语。”因论《庄子·逍遥游》。支作数千言，才藻新奇，花烂映发。王遂披襟解带，留连不能已。【【61||《支法师传》曰：“法师研十地，则知顿悟于七住；寻庄周，则辩圣人之逍遥。当时名胜，咸味其音旨。”《道贤论》以七沙门比竹林七贤，遁比向秀，雅尚庄、老。二子异时，风尚玄同也。<img alt="" src="../Images/image00463.jpeg" style="height:0.1em"/>】】</p>

<p>37　三乘佛家滞义，支道林分判，使三乘炳然。诸人在下坐听，皆云可通。支下坐，自共说，正当得两，入三便乱。今义弟子虽传，犹不尽得。【【62||《法华经》曰：“三乘者：一曰声闻乘，二曰缘觉乘，三曰菩萨乘。声闻者，悟四谛而得道也。缘觉者，悟因缘而得道也。菩萨者，行六度而得道也。然则罗汉得道，全由佛教，故以声闻为名也。辟支佛得道，或闻因缘而解，或听环佩而得悟，神能独达，故以缘觉为名也。菩萨者，大道之人也，方便则止<a id="ch36-back" href="../Text/part0009.xhtml#ch36"><sup>[36]</sup></a>行六度，真教则通修万善，功不为己，志存<a id="ch37-back" href="../Text/part0009.xhtml#ch37"><sup>[37]</sup></a>广济，故以大道为名也。”<img alt="" src="../Images/image00463.jpeg" style="height:0.1em"/>】】</p>

<p>38　许掾【【63||询也<a id="ch39-back" href="../Text/part0009.xhtml#ch39"><sup>[39]</sup></a>。】】年少时，人以比王苟子，【【64||苟子，王脩<a id="ch40-back" href="../Text/part0009.xhtml#ch40"><sup>[40]</sup></a>小<a id="ch41-back" href="../Text/part0009.xhtml#ch41"><sup>[41]</sup></a>字也。《文字志》曰：“脩字敬仁，太原晋阳人。父濛，司徒左长史。脩明秀有美称，善隶行书，号曰流奕清举。起家著作佐郎，琅邪王文学，转中军司马，未拜而卒，时年二十四。昔王弼之没，与脩同年，故脩弟熙<a id="ch42-back" href="../Text/part0009.xhtml#ch42"><sup>[42]</sup></a>乃<a id="ch43-back" href="../Text/part0009.xhtml#ch43"><sup>[43]</sup></a>叹曰：‘无愧于古人，而年与之齐也。’”<img alt="" src="../Images/image00463.jpeg" style="height:0.1em"/>】】许大不平。时诸人士及于<a id="ch38-back" href="../Text/part0009.xhtml#ch38"><sup>[38]</sup></a>法师并在会稽西寺讲，王亦在焉。许意甚忿，便往西寺与王论理，共决优劣。苦相折挫，王遂大屈。许复执王理，王执许理，更相覆疏，王复屈。许谓支法师曰：“弟子向语何似？”支从容曰：“君语佳则佳矣，何至相苦邪？岂是求理中之谈哉！”</p>


<p>39　林道人诣谢公，东阳时始总角，新病起，体未堪劳。与林公讲论，遂至相苦。【【65||东阳，谢朗也。已见。《中兴书》曰：“朗博涉有逸才，善言玄理。”】】母王夫人在壁后听之，再遣信令还，而太傅留之。王夫人因自出云：“新妇少遭家难，一生所寄，唯在此儿。”因流涕抱儿以归。谢公语同坐曰：“家嫂辞情忼慨，致可传述，恨不使朝士见。”【【66||《谢氏谱》曰：“朗父据，取太康王韬女，名绥。”<img alt="" src="../Images/image00463.jpeg" style="height:0.1em"/>】】</p>


<p>40　支道林、许掾诸人共在会稽王斋头，【【67||简文。】】支为法师，许为都讲。【【68||《高逸沙门传》曰：“道林时讲《维摩诘经》。”<img alt="" src="../Images/image00463.jpeg" style="height:0.1em"/>】】支通一义，四坐莫不厌心；许送一难，众人莫不抃舞。但共嗟咏二家之美，不辩其理之所在。</p>


<p>41　谢车骑在安西艰中，【【69||安西，谢奕。已见。】】林道人往就语，将夕乃退。有人道上见者，问云：“公何处来？”答云：“今日与谢孝剧谈一出来。”【【70||《玄别传》曰：“玄能清言，善名理。”<img alt="" src="../Images/image00463.jpeg" style="height:0.1em"/>】】</p>


<p>42　支道林初从东出，住东安寺中。【【71||《高逸沙门传》曰：“遁居会稽，晋哀帝钦其风味，遣中使至东迎之。遁遂辞丘壑，高步天邑。”<img alt="" src="../Images/image00463.jpeg" style="height:0.1em"/>】】王长史宿构精理，并撰其才藻，往与支语，不大当对。王叙致作数百语，自谓是名理奇藻。支徐徐谓曰：“身与君别多年，君义言了不长进。”王大惭而退。</p>

<p>43　殷中军读《小品》，【【72||释氏《辨空经》，有详者焉，有略者焉。详者为《大品》，略者为《小品》。】】下二百签，皆是精微，世之幽滞。尝欲与支道林辩之，竟不得。今《小品》犹存。【【73||《高逸沙门传》曰：“殷浩能言名理，自以有所不达，欲访之于遁。遂邂逅不遇，深以为恨。其为名识赏重如此之至焉。”《语林》曰：“浩于佛经有所不了，故遣人迎林公，林乃虚怀欲往。王右军驻之曰：‘渊源思致渊富，既未易为敌，且己所不解，上人未必能通。纵复服从，亦名不益高。若佻脱不合，便丧十年所保。可不须往！’林公亦以为然，遂止。”<img alt="" src="../Images/image00463.jpeg" style="height:0.1em"/>】】</p>


<p>44　佛经以为袪练神明，则圣人可致。【【74||释氏经曰：“一切众生，皆有佛性。但能修智慧，断烦恼，万行具足，便成佛也。”<img alt="" src="../Images/image00463.jpeg" style="height:0.1em"/>】】简文云：“不知便可登峰造极不？然陶练之功，尚不可诬。”</p>

<p>45　于法开始与支公争名，后情渐归支，意甚不忿<a id="ch44-back" href="../Text/part0009.xhtml#ch44"><sup>[44]</sup></a>，遂遁迹剡下。遣弟子出都，语使过会稽。于时支公正讲《小品》。开戒弟子：“道林讲，比汝至，当在某品中。”因示语攻难数十番，云：“旧此中不可复通。”弟子如言诣支公。正值讲，因谨述开意。往反多时，林公遂屈。厉声曰：“君何足复受人寄载<a id="ch45-back" href="../Text/part0009.xhtml#ch45"><sup>[45]</sup></a>！”【【75||《名德沙门题目》曰：“于法开才辨从横，以数术弘教。”《高逸沙门传》曰：“法开初以义学著名，后与支遁有竞，故遁居剡县，更学医术。”<img alt="" src="../Images/image00463.jpeg" style="height:0.1em"/>】】</p>

<p>46　殷中军问：“自然无心于禀受。何以正善人少，恶人多？”诸人莫有言者。刘尹答曰：“譬如写水着地，正自纵横流漫，略无正方圆者。”一时绝叹，以为名通。【【76||《庄子》曰：“天籁者，吹万不同，而使其自已也。”郭子玄注曰：“无既无矣，则不能生有。有之未生，又不能为生。然则生生者谁哉？块然而自生耳，非我生也。我不生物，物不生我，则自然而已然，谓之天然。天然非为也，故以天言之，所以明其自然故也。”<img alt="" src="../Images/image00463.jpeg" style="height:0.1em"/>】】</p>

<p>47　康僧渊初过江，未有知者，恒周旋市肆，乞索以自营。忽往殷渊源许，值盛有宾客，殷使坐，麤与寒温，遂及义理。语言辞旨，曾无愧色。领略麤举，一往参诣，由是知之。【【77||僧渊氏族所出未详，疑是胡人。尚书令沈约撰《晋书》，亦称其有义学。<img alt="" src="../Images/image00463.jpeg" style="height:0.1em"/>】】</p>

<p>48　殷、谢诸人共集。【【78||殷浩、谢安。】】谢因问殷：“眼往属万形，万形来<a id="ch46-back" href="../Text/part0009.xhtml#ch46"><sup>[46]</sup></a>入眼不？”【【79||《成实论》曰：“眼识不待到而知，虚尘假空与明，故得见色。若眼到色到，色间<a id="ch47-back" href="../Text/part0009.xhtml#ch47"><sup>[47]</sup></a>则无空明。如眼触目则不能见彼<a id="ch48-back" href="../Text/part0009.xhtml#ch48"><sup>[48]</sup></a>，当知眼识不到而知。”依如此说，则眼不往，形不入，遥属而见也。”谢有问，殷<a id="ch49-back" href="../Text/part0009.xhtml#ch49"><sup>[49]</sup></a>无答，疑阙文。<img alt="" src="../Images/image00463.jpeg" style="height:0.1em"/>】】</p>


<p>49　人有问殷中军：“何以将得位而梦棺器，将得财而梦矢秽？”殷曰：“官本是臭腐，所以将得而梦棺尸；财本是粪土，所以将得而梦秽污。”时人以为名通。<img alt="" src="../Images/image00463.jpeg" style="height:0.1em"/></p>
<p>50　殷中军被废东阳，【【80||浩黜废事别见。】】始看佛经。初视《维摩诘》，【【81||僧肇注《维摩经》曰：“维摩诘者，秦言净名，盖法身之大士，见居此土以弘道也。”】】疑般若波罗密太多，后见《小品》，恨此语少。【【82||波罗密，此言到彼岸也。经云：“到者有六焉：一曰檀，檀者，施也；二曰毗黎，毗黎者，持戒也；三曰羼提，羼提者，忍辱也；四曰尸罗，尸罗者，精进也；五曰禅，禅者，定也；六曰般若，般若者，智慧也。然则五者为舟，般若为导，导则俱<a id="ch50-back" href="../Text/part0009.xhtml#ch50"><sup>[50]</sup></a>绝有相之流，升无相之彼岸也。故曰波罗密也。”渊源未畅其致，少而疑其多。已而究其宗，多而患其少也。<img alt="" src="../Images/image00463.jpeg" style="height:0.1em"/>】】</p>



<p>51　支道林、殷渊源俱在相王许。【【83||简文。】】相王谓二人：“可试一交言。而才性殆是渊源崤、函之固，【【84||崤谓二陵之地。函，函谷关也。并秦之险塞，王者之居。左思《魏都赋》曰：“崤、函帝王之宅。”<img alt="" src="../Images/image00463.jpeg" style="height:0.1em"/>】】君其慎焉！”支初作，改辙远之，数四交，不觉入其玄中。相王抚肩笑曰：“此自是其胜场，安可争锋！”</p>


<p>52　谢公因子弟集聚，问《毛诗》何句最佳，遏称曰：【【85||谢玄小字。已见。】】♧“昔我往矣，杨柳依依。今我来思，雨雪霏霏。”公曰：“吁谟定命，远猷辰告。”【【86||《大雅》诗也。毛苌注曰：“吁，大也。谟，谋也。辰，时也。”郑玄注曰：“猷，图也。大谋定命，谓正月始和，布政于邦国都鄙。”<img alt="" src="../Images/image00463.jpeg" style="height:0.1em"/>】】谓此句偏有雅人深致。</p>


<p>53　张凭举孝廉，出都，负其才气，谓必参时彦，欲诣刘尹，乡里及同举者共<a id="ch51-back" href="../Text/part0009.xhtml#ch51"><sup>[51]</sup></a>笑之。张遂诣刘。刘洗濯料事，处之下坐，唯通寒暑，神意不接。张欲自发无端。顷之，长史诸贤来清言，客主有不通处，张乃遥于末坐判之，言约旨远，足畅彼我之怀，一坐皆惊。真长延之上坐，清言弥日，因留宿至晓。张退，刘曰：“卿且去，正当取卿共诣抚军。”张还船，同侣问何处宿？张笑而不答。须臾，真长遣传教觅张孝廉船，同侣惋愕。即同载诣抚军，至门，刘前进谓抚军曰：“下官今日为公得一太常博士妙选。”既前，抚军与之话言，咨嗟称善曰：“张凭勃窣为理窟。”即用为太常博士。【【87||宋明帝《文章志》曰：“凭字长宗，吴郡人。有意气，为乡闾所称。学尚所得，敏而有文。太守以才选举孝廉，试策高第。为惔所举，补太常博士。累迁吏部郎、御史中丞。”<img alt="" src="../Images/image00463.jpeg" style="height:0.1em"/>】】</p>

<p>54　汰法师云：“六通、三明同归，正异名耳。”【【88||《安法师传》曰：“竺法汰者，体器弘简，道情冥到，法师友而善焉。”一说法汰即安公弟子也。经云：“六通者，三乘之功德也。一曰天眼通，见远方之色；二曰天耳通，闻障外之声；三曰身通，飞行隐显；四曰它心通，水镜万虑；五曰宿命通，神知已往；六曰漏尽通，慧解累世。三明者，解脱在心，朗照三世者也。”然则天眼、天耳、身通、它心、漏尽此五者，皆见在心之明也。宿命则过去心之明也。因天眼发未来之智，则未来心之明也。同归异名，义在斯矣。<img alt="" src="../Images/image00463.jpeg" style="height:0.1em"/>】】</p>

<p>55　支道林、许、谢盛德，共集王家。【【89||许询、谢安、王濛。】】谢<a id="ch52-back" href="../Text/part0009.xhtml#ch52"><sup>[52]</sup></a>顾谓诸人：“今日可谓彦会，时既不可留，此集固亦难常。当共言咏，以写其怀。”许便问主人有《庄子》不，正得《渔父》一篇。【【90||《庄子》曰：“孔子游乎缁帷之林，休坐乎杏坛之上。孔子弦歌鼓琴，奏曲未半，有渔者下船而来，须眉交白，被发揄袂，行原以上，距陆而止，左手据膝，右手持颐以听。曲终<a id="ch53-back" href="../Text/part0009.xhtml#ch53"><sup>[53]</sup></a>而招子贡、子路语曰：‘彼何为者也？’曰：‘孔氏。’曰：‘孔氏何治？’子贡曰：‘服忠信，行仁义，饰礼乐，选人伦，孔氏之所治也。’曰：‘有土之君欤？’曰：‘非也。’渔父曰：‘仁则仁矣，恐不免其身。’孔子闻而求问之，遂言八疵、四病，以诫孔子。”】】谢看题，便各使四坐通。支道林先通，作七百许语，叙致精丽，才藻奇拔，众咸称善。于是四坐各言怀毕。谢问曰：“卿等尽不？”皆曰：“今日之言，少不自竭。”谢后麤难，因自叙其意，作万余语，才峰秀逸。【【91||《文字志》曰：“安神情秀悟，善谈玄速<a id="ch54-back" href="../Text/part0009.xhtml#ch54"><sup>[54]</sup></a>。<img alt="" src="../Images/image00463.jpeg" style="height:0.1em"/>】】”既自难干加，意气拟托，萧然自得，四坐莫不厌心。支谓谢曰：“君一往奔诣，故复自佳耳。”</p>



<p>56　殷中军、孙安国、王、谢能言，诸贤悉在会稽王许。殷与孙共论易象妙于见形。【【92||其论略曰：“圣人知观器不足以达变，故表圆应于蓍龟。圆应不可为典要，故寄妙迹于六爻。六爻<a id="ch56-back" href="../Text/part0009.xhtml#ch56"><sup>[56]</sup></a>周流，唯化所适，故虽一画而吉凶并彰，微一则失之矣。拟器托象而庆咎交著，系器则失之矣。故设八卦者，盖缘化之影迹也。天下者，寄见之一形也。圆影备未备之象，一形兼未形之形。故尽二仪之道，不与乾、坤齐妙。风雨之变，不与巽、坎同体矣。”<img alt="" src="../Images/image00463.jpeg" style="height:0.1em"/>】】孙语道合，意气干云。一坐咸不安孙理，而辞不能屈。会稽王慨然叹曰：“使真长来，故应有以制彼。”既迎真长，孙意己不如。真长既至，先令孙自叙本理。孙麤说己语，亦觉殊<a id="ch55-back" href="../Text/part0009.xhtml#ch55"><sup>[55]</sup></a>不及向。刘便作二百许语，辞难简切，孙理遂屈。一坐同时拊掌而笑，称美良久。</p>

<p>57　僧意在瓦官寺中，【【93||未详僧意氏族所出。】】王苟子来，【【94||苟子，王修<a id="ch57-back" href="../Text/part0009.xhtml#ch57"><sup>[57]</sup></a>小字。】】与共语，便使其唱理。意谓王曰：“圣人有情不？”王曰：“无。”重问曰：“圣人如柱邪？”王曰：“如筹算，虽无情，运之者有情。”僧意云：“谁运圣人邪？”苟子不得答而去。【【95||诸本无僧意最后一句，意疑其阙。庆<a id="ch58-back" href="../Text/part0009.xhtml#ch58"><sup>[58]</sup></a>校众本皆然。唯一书有之，故取以成其义。然王修善言理，如此论，特不近人情，犹疑斯文为谬也。<img alt="" src="../Images/image00463.jpeg" style="height:0.1em"/>】】</p>



<p>58　司马太傅问谢车骑：“惠子其书五车，何以无一言入玄？”谢曰：“故当是其妙处不传。”【【96||《庄子》曰：“惠施多方，其书五车，其道舛驳，其言不中。谓卵有毛，鸡三足，马有卵，犬可为羊，火不热，目不见，龟长于蛇，丁子有尾，白狗黑，连环可解。能胜人之口，不能服人之心。盖辩者之囿也。”<img alt="" src="../Images/image00463.jpeg" style="height:0.1em"/>】】</p>

<p>59　殷中军被废，徙东阳，大读佛经，皆精解。唯至“事数”处不解。【【97||事数谓若五阴、十二入、四谛、十二因缘、五根、五九<a id="ch59-back" href="../Text/part0009.xhtml#ch59"><sup>[59]</sup></a>、七觉之声<a id="ch60-back" href="../Text/part0009.xhtml#ch60"><sup>[60]</sup></a>。<img alt="" src="../Images/image00463.jpeg" style="height:0.1em"/>】】遇见一道人，问所签，便释然。</p>

<p>60　殷仲堪精核玄论，人谓莫不研究。殷乃叹曰：“使我解四本，谈不翅尔。”【【98||周祗《隆安记》曰：“仲堪好学而有理思也。”<img alt="" src="../Images/image00463.jpeg" style="height:0.1em"/>】】</p>

<p>61　殷荆州曾问远公：【【99||张野《远法师铭》曰：“沙门释惠远，雁门楼烦人。本姓贾氏，世为冠族。年十二，随舅令狐氏游学许、洛。年二十一，欲南渡，就范宣子学，道阻不通，遇释道安以为师。抽簪落发，研求法藏。释昙翼每资以灯烛之费。诵<a id="ch61-back" href="../Text/part0009.xhtml#ch61"><sup>[61]</sup></a>鉴淹远，高悟冥赜。安常叹曰：‘道流东国，其在远乎？’襄阳既没，振锡南游，结宇灵岳。自年六十，不复出山。名被流沙，彼国僧众皆称汉地有大乘沙门，每至然香礼拜，辄东向致敬。年八十三而终。”】】“易以何为体？”答曰：“易以感为体。”殷曰：“铜山西崩，灵钟东应，便是易耶？”【【100||《东方朔传》曰：“孝武皇帝时，未央宫前殿钟无故自鸣，三日三夜不止。诏问太史待诏王朔，朔言恐有兵气。更问东方朔，朔曰：‘臣闻铜者山之子，山者铜之母，以阴阳气类言之，子母相感，山恐有崩弛者，故钟先鸣。《易》曰：“鸣鹤在阴，其子和之。”精之至也。其应在后五日内。’居三日，南郡太守上书言山崩，延袤二十余里。”《樊英别传》曰：“汉顺帝时，殿下钟鸣，问英，对曰：‘蜀㟭山崩。山于铜为母，母崩子鸣，非圣朝灾。’后蜀果土山崩，日月相应。”二说微异，故并载之。<img alt="" src="../Images/image00463.jpeg" style="height:0.1em"/>】】远公笑而不答。</p>


<p>62　羊孚弟娶王永言女。【【101||孚弟，辅也。《羊氏谱》曰：“辅字幼仁，泰山人。祖楷，尚书郎。父绥，中书郎。辅仕至卫军功曹。娶琅邪王讷之女，字僧首。”】】及王家见婿，孚送弟俱往。时永言父东阳尚在，【【102||《王氏谱》曰：“讷之字永言，琅邪人。祖彪之，光禄大夫。父临之，东阳太守。讷之历尚书左丞、御史中丞。”】】殷仲堪是东阳女婿，亦在坐。【【103||《殷氏谱》曰：“仲堪娶琅邪王临之女，字英彦<a id="ch62-back" href="../Text/part0009.xhtml#ch62"><sup>[62]</sup></a>。】】”孚雅善理义，乃与仲堪道《齐物》。【【104||《庄子》篇也。<img alt="" src="../Images/image00463.jpeg" style="height:0.1em"/>】】殷难之，羊云：“君四番后当得见同。”殷笑曰：“乃可得尽，何必相同？”乃至四番后一通。殷咨嗟曰：“仆便无以相异。”叹为新拔者久之。</p>




<p>63　殷仲堪云：“三日不读《道德经》，便觉舌本间强。”【【105||《晋安帝纪》曰：“仲堪有思理，能清言。”<img alt="" src="../Images/image00463.jpeg" style="height:0.1em"/>】】</p>

<p>64　提婆初至，为东亭第讲《阿毗昙》。【【106||《出经叙》曰：“僧伽提婆，罽宾人，姓瞿昙氏。俊朗有深鉴，苻坚至长安，出诸经。后渡江，远法师请译《阿毗昙》。”远法师《阿毗昙叙》曰：“《阿毗昙心》者，三藏之要领，咏歌之微言。源流广大，管综众经，领其宗会，故作者以心为名焉。有出家开士字法胜，以《阿毗昙》源流广大，卒难寻究，别撰斯部，凡二百五十偈，以为要解，号之曰‘心’。罽宾沙门僧伽提婆少玩斯文，因请令译焉。”阿毗昙者，晋言大法也。道标法师曰：“阿毗昙者，秦言无比法也。”】】始发讲，坐裁半，僧弥便云：“都已晓。”即于坐分数四有意道人更就余屋自讲。提婆讲竟，东亭问法冈道人曰：【【107||法冈，未详氏族。】】“弟子都未解，阿弥那得已解？所得云何？”曰：“大略全是，故当小未精核耳。”【【108||《出经叙》曰：“提婆以隆安初游京师，东亭侯王珣迎至舍讲《阿毗昙》。提婆宗致既明，振发义奥，王僧弥一听便自讲，其明义易启人心如此。未详年卒。”<img alt="" src="../Images/image00463.jpeg" style="height:0.1em"/>】】</p>



<p>65　桓南郡与殷荆州共谈，每相攻难。年余后，但一两番。桓自叹才思转退。殷云：“此乃是君转解。”【【109||周祗《隆安记》曰：“玄善言理，弃郡还国，常与殷荆州仲堪终日谈论不辍。”<img alt="" src="../Images/image00463.jpeg" style="height:0.1em"/>】】</p>

<p>66　文帝尝令东阿王七步中作诗，不成者行大法。应声便为诗曰：“煮豆持作羹，漉菽<a id="ch63-back" href="../Text/part0009.xhtml#ch63"><sup>[63]</sup></a>以为汁。萁在釜下然，豆在釜中泣。本自同根生，相煎何太急？”帝深有惭色。【【110||《魏志》曰：“陈思王植字子建，文帝同母弟也。年十余岁诵诗论及辞赋数万言。善属文，太祖尝视其文曰：‘汝倩人邪？’植跪曰：‘出言为论，下笔成章，顾当面试，柰何倩人？’时邺铜雀台新成，太祖悉将诸子登之，使各为赋。植援笔立成，可观。性简易，不治威仪，舆马服饰不尚华丽。每见难问，应声而答，太祖宠爱之，几为太子者数矣。文帝即位，封鄄城侯，后徙雍丘，复封东阿。植每求试不得，而国亟迁易，汲汲无欢。年四十一薨。”<img alt="" src="../Images/image00463.jpeg" style="height:0.1em"/>】】</p>

<p>67　魏朝封晋文王为公，备礼九锡，文王固让不受。公卿将校当诣府敦喻。司空郑冲【【111||冲已见。】】驰遣信就阮籍求文。籍时在袁孝尼家，【【112||《袁氏世纪》曰：“准字孝尼，陈郡阳夏人。父涣，魏郎中令。准忠信居正，不耻下问，唯恐人不胜己也。世事多险，故治<a id="ch64-back" href="../Text/part0009.xhtml#ch64"><sup>[64]</sup></a>退不敢求进。著书十万余言。”荀绰《兖州记》曰：“准有隽才，泰始中位给事中。”】】宿醉扶起，书札为之，无所点定，乃写付使。时人以为神笔。【【113||顾恺之《晋文章记》曰：“阮籍《劝进》，落落有宏致，至转说徐而摄之也。”一本注：阮籍《劝进文》略曰：“窃闻明公固让，冲等眷眷，实怀愚心，以为圣王作制，百代同风，襃德赏功，其来久矣。周公藉已成之业，据既安之势，光宅曲阜，奄有龟蒙。明公宜奉圣旨，受兹介福也。”<img alt="" src="../Images/image00463.jpeg" style="height:0.1em"/>】】</p>



<p>68　左太冲作《三都赋》初成，【【114||《思别传》曰：“思字太冲，齐国临淄人。父雍起于笔札，多所掌练，为殿中御史。思蚤丧母，雍怜之<a id="ch65-back" href="../Text/part0009.xhtml#ch65"><sup>[65]</sup></a>，不甚教其书学。及长，博览名文，遍阅百家。司空张华辟为祭酒，贾谧举为秘书郎。谧诛，归乡里，专思著述。齐王冏请为记室参军，不起。时为《三都赋》未成也。后数年疾终。其《三都赋》改定，至终乃上<a id="ch66-back" href="../Text/part0009.xhtml#ch66"><sup>[66]</sup></a>。初，作《蜀都赋》云：‘金马电发于高冈，碧鸡振翼而云披。鬼弹飞丸以礌礉，火井腾光以赫曦。’今无‘鬼弹’，故其赋往往不同。思为人无吏干而有文才，又颇以椒房自矜，故齐人不重也。”】】时人互有讥訾，思意不惬。后示张公，【【115||张华。已见。】】张曰：“此《二京》可三，然君文未重于世，宜以经高名之士。”思乃询求于皇甫谧。【【116||王隐《晋书》曰：“谧字士安，安定朝那人，汉太尉嵩曾孙也。祖叔献，灞陵令。父叔侯，举孝廉。谧族从皆累世富贵，独守寒素。所养叔母叹曰：‘昔孟母以三徙成子，曾父以亨家存教，岂我居不卜邻，何尔鲁之甚乎？修身笃学，自汝得之，于我何有？’因对之流涕，谧乃感激。年二十余，就乡里席坦受书，遭人而问，少有宁日。武帝借其书二车，遂博览。太子中庶子、议郎征，并不就，终于家。”】】谧见之嗟叹，遂为作叙。于是先相非贰者，莫不敛袵赞述焉。【【117||《思别传》曰：“思造张载，问㟭、蜀事，交接亦疏。”皇甫谧西州高士，挚仲治宿儒知名，非思伦匹。刘渊林、卫伯舆并蚤终，皆不为思赋序注也。凡诸注解，皆思自为，欲重其文，故假时人名姓也。<img alt="" src="../Images/image00463.jpeg" style="height:0.1em"/>】】</p>




<p>69　刘伶著《酒德颂》<a id="ch67-back" href="../Text/part0009.xhtml#ch67"><sup>[67]</sup></a>，意气所寄。【【118||《名士传》曰：“伶字伯伦，沛郡人。肆意放荡，以宇宙为狭<a id="ch68-back" href="../Text/part0009.xhtml#ch68"><sup>[68]</sup></a>。常乘鹿车，携一壶酒，使人荷锸随之，云：‘死便掘地以埋。’土木形骸，遨游一世。”《竹林七贤论》曰：“伶处天地间，悠悠荡荡，无所用心。尝与俗士相牾<a id="ch69-back" href="../Text/part0009.xhtml#ch69"><sup>[69]</sup></a>，其人攘袂而起，欲必筑之。伶和其色曰：‘鸡肋岂足以当尊拳！’其人不觉废然而返。未尝措意文章，终其世，凡著《酒德颂》一篇而已。其辞曰：‘有大人先生者，以天地为一朝，万期为须臾，日月为扃牖，八荒为庭衢。行无辙<a id="ch70-back" href="../Text/part0009.xhtml#ch70"><sup>[70]</sup></a>迹，居无室庐，幕天席地，纵意所如。行<a id="ch71-back" href="../Text/part0009.xhtml#ch71"><sup>[71]</sup></a>则操卮执瓢<a id="ch72-back" href="../Text/part0009.xhtml#ch72"><sup>[72]</sup></a>，动则挈榼提壶，唯酒是务，焉知其余。有贵介公子，缙绅处士，闻吾风声，议其所以。乃奋袂攘襟，怒目切齿，陈说礼法，是非锋起。先生于是方捧罂承糟<a id="ch73-back" href="../Text/part0009.xhtml#ch73"><sup>[73]</sup></a>，衔杯漱醪，奋髯箕<a id="ch74-back" href="../Text/part0009.xhtml#ch74"><sup>[74]</sup></a>踞，枕曲藉糟。无思无虑，其乐陶陶。兀然而醉，慌尔而醒，静听不闻雷霆之声，熟视不见太山之形，不觉寒暑之切肌，利欲之感情。俯观万物之扰扰，如江汉之载浮萍。二豪侍侧焉，如蜾蠃之与螟蛉。’”<img alt="" src="../Images/image00463.jpeg" style="height:0.1em"/>】】</p>

<p>70　乐令善于清言，而不长于手笔。将让河南尹，请潘岳为表。【【119||《晋阳秋》曰：“岳字安仁，荥阳人。夙以才颖发名。善属文，清绮绝世，蔡邕未能过也。仕至黄门侍郎，为孙秀所害。”<img alt="" src="../Images/image00463.jpeg" style="height:0.1em"/>】】潘云：“可作耳。要当得君意。”乐为述己所以为让，标位<a id="ch75-back" href="../Text/part0009.xhtml#ch75"><sup>[75]</sup></a>二百许语。潘直取错综，便成名笔。时人咸云：“若乐不假潘之文，潘不取乐之旨，则无以成斯矣。”</p>

<p>71　夏侯湛作《周诗》成，【【120||《文士传》曰：“湛字孝若，谯国人，魏征西将军夏侯渊曾孙也。有盛才，文章巧思，善补雅词，名亚潘岳。历中书侍郎。”湛集载其叙曰：“《周诗》者，《南陔》、《白华》、《华黍》、《由庚》、《崇丘》、《由仪》六篇，有其义而亡其辞。湛续其亡，故云《周诗》也。”】】示潘安仁。安仁曰：“此非徒温雅，乃别见孝悌之性。”【【121||其诗曰：“既殷斯虔，仰说洪恩。夕定辰省，奉朝侍昏。宵中告退，鸡鸣在门。孳孳恭诲，夙夜是敦。”】】潘因此遂作《家风诗》。【【122||岳《家风诗》，载其宗祖之德及自戒也。<img alt="" src="../Images/image00463.jpeg" style="height:0.1em"/>】】</p>



<p>72　孙子荆除妇服，作诗以示王武子。【【123||《孙楚集》云：“妇胡毋氏也。”其诗曰：“时迈不停，日月电流。神爽登遐，忽已一周。礼制有叙，告除灵丘。临祠感痛，中心若抽。”】】王曰：“未知文生于情，情生于文。【【124||一作“文于情生，情于文生”。<img alt="" src="../Images/image00463.jpeg" style="height:0.1em"/>】】览之凄然，增伉俪之重。”</p>


<p>73　太叔广甚辩给，而挚仲治长于翰墨，俱为列卿。每至公坐，广谈，仲治不能对。退，着笔难广，广又不能答。【【125||王隐《晋书》曰：“广字季思，东平人。拜成都王为太弟。欲使诣洛。广子孙多在洛，虑害，乃自杀。”“挚虞字仲治，京兆长安人。祖茂，秀才。父模，太仆卿。虞少好学，师事皇甫谧，善校练文义，多所著述。历秘书监、太常卿。从惠帝至长安，遂流离鄠、杜间。性好博古，而文籍荡尽。永嘉五年，洛中大饥，遂饿而死。虞与广名位略同，广长口才，虞长笔才，俱少政事。众坐广谈，虞不能对；虞退，笔难广，广不能答。于是更相嗤笑，纷然于世。广无可记，虞多所录，于斯为胜也。”<img alt="" src="../Images/image00463.jpeg" style="height:0.1em"/>】】</p>

<p>74　江左殷太常父子并能言理，亦有辩讷之异。扬州口<a id="ch76-back" href="../Text/part0009.xhtml#ch76"><sup>[76]</sup></a>谈至剧，太常辄云：“汝更思吾论。”【【126||《中兴书》曰：“殷融字洪远，陈郡人。桓彝有人伦鉴，见融，甚叹美之。著《象不尽意》、《大贤须易论》，理义精微，谈者称焉。兄子浩亦能清言，每与浩谈，有时而屈，退而著论，融更居长。为司徒左西属。饮酒善舞，终日啸咏，未尝以世务自婴。累迁吏部尚书、太常卿，卒。”<img alt="" src="../Images/image00463.jpeg" style="height:0.1em"/>】】</p>

<p>75　庾子嵩作《意赋》成，【【127||《晋阳秋》曰：“敳永嘉中为石勒所害。先是，敳见王室多难，知终婴其祸，乃作《意赋》以寄怀。”<img alt="" src="../Images/image00463.jpeg" style="height:0.1em"/>】】从子文康见，问曰：“若有意邪，非赋之所尽；若无意邪，复何所赋？”答曰：“正在有意无意之间。”</p>

<p>76　郭景纯诗云：“林无静树，川无停流。”【【128||王隐《晋书》曰：“郭璞字景纯，河东闻喜人。父瑗，建平太守。”《璞别传》曰：“璞奇博多通，文藻粲丽，才学赏豫，足参上流。其诗赋诔颂并传于世，而讷于言。造次咏语，常人无异。又不持仪检，形质颓索，纵情嫚惰，时有醉饱之失。友人于令升戒之曰：‘此伐性之斧也。’璞曰：‘吾所受有分，恒恐用之不尽，岂酒色之能害！’王敦取为参军。敦纵兵都辇，乃咨以大事，璞极言成败，不为回屈。敦忌而害之。”诗，璞《幽思篇》者。】】阮孚云：【【129||阮孚别见。<img alt="" src="../Images/image00463.jpeg" style="height:0.1em"/>】】♧“泓峥萧瑟，实不可言。每读此文，辄觉神超形越。”</p>


<p>77　庾阐始作《扬都赋》，道温、庾云：“温挺义之标，庾作民之望。方响则金声，比德则玉亮。”庾公闻赋成，求看，兼赠贶之。阐更改“望”为“俊”，以“亮”为“润”云。【【130||《中兴书》曰：“阐字仲初，颍川人，太尉亮之族也。少孤，九岁便能属文。迁散骑侍郎，领大著作。为《扬都赋》，邈绝当时。五十四卒。”<img alt="" src="../Images/image00463.jpeg" style="height:0.1em"/>】】</p>

<p>78　孙兴公作《庾公诔》。袁羊曰：“见此张缓。”于时以为名赏。【【131||《袁氏家传》曰：“乔有文才。”<img alt="" src="../Images/image00463.jpeg" style="height:0.1em"/>】】</p>

<p>79　庾仲初作《扬都赋》成，以呈庾亮。亮以亲族之怀，大为其名价，云：“可三《二京》，四《三都》。”于此人人竞写，都下纸为之贵。谢太傅云：“不得尔，此是屋下架屋耳，事事拟学，而不免俭狭。”【【132||王隐论扬雄《太玄经》曰：“《玄经》虽妙，非益也。是以古人谓其屋下架屋。”<img alt="" src="../Images/image00463.jpeg" style="height:0.1em"/>】】</p>

<p>80　习凿齿史才不常，宣武甚器之，未三十，便用为荆州治中。凿齿谢笺亦云：“不遇明公，荆州老从事耳！”后至都见简文，返命，宣武问“见相王何如？”答云：“一生不曾见此人！”从此忤旨，出为衡阳郡，性理遂错。于病中犹作《汉晋春秋》，品评卓逸。【【133||《续晋阳秋》曰：“凿齿少而博学，才情秀逸，温甚奇之。自州从事岁中三转至治中。后以忤旨，左迁户曹参军、衡<a id="ch77-back" href="../Text/part0009.xhtml#ch77"><sup>[77]</sup></a>阳太守。在郡著《汉晋春秋》，斥温觊觎之心也。”凿齿集载其论，略曰：“静汉末累世之交争，廓九域之蒙晦，大定千载之盛功者，皆司马氏也。若以魏有代王之德，则不足；有静乱之功，则孙、刘鼎立，共王、秦政犹不见叙于帝王，况暂制数州之众哉？且汉有系周之业，则晋无所承魏之迹矣。春秋之时，吴、楚称王。若推有德，彼必自系于周，不推吴、楚<a id="ch78-back" href="../Text/part0009.xhtml#ch78"><sup>[78]</sup></a>也。况长辔庙堂，吴、蜀两定，天下之功也。”<img alt="" src="../Images/image00463.jpeg" style="height:0.1em"/>】】</p>

<p>81　孙兴公云：“《三都》、《二京》，五经鼓吹。”【【134||言此五赋是经典之羽翼。<img alt="" src="../Images/image00463.jpeg" style="height:0.1em"/>】】</p>

<p>82　谢太傅问主簿陆退【【135||《陆氏谱》曰：“退字黎民，吴郡人。高祖凯，吴丞相。祖仰，吏部郎。父伊，州主簿。退仕至光禄大夫。”】】：“张凭何以作母诔，而不作父诔？”退答曰：“故当是丈夫之德，表于事行；妇人之美，非诔不显。”【【136||《陆氏谱》曰：“退，凭婿也。”<img alt="" src="../Images/image00463.jpeg" style="height:0.1em"/>】】</p>


<p>83　王敬仁年十三，作《贤人论》，长史送示真长，真长答云：“见敬仁所作论，便足参微言。”【【137||修集载其论曰：“或问‘《易》称贤人黄裳元吉，苟未能闇与理会，何得不求通？求通则有损，有损则元吉之称将虚设乎？’答曰：‘贤人诚未能闇与理会，当居然人<a id="ch79-back" href="../Text/part0009.xhtml#ch79"><sup>[79]</sup></a>从，比之理尽<a id="ch80-back" href="../Text/part0009.xhtml#ch80"><sup>[80]</sup></a>，犹一豪之领一梁。一豪之领一梁，虽于理有损，不足以挠梁。贤有情之至寡，豪有形之至小，豪不至挠梁，于贤人何有损之者哉？’”<img alt="" src="../Images/image00463.jpeg" style="height:0.1em"/>】】</p>

<p>84　孙兴公云：“潘文烂若披锦，无处不善；【【138||《续文章志》曰：“岳为文，选言简章，清绮绝伦。”】】陆文若排沙简金<a id="ch81-back" href="../Text/part0009.xhtml#ch81"><sup>[81]</sup></a>，往往见宝。”【【139||《文章传》曰：“机善属文，司空张华见其文章，篇篇称善，犹讥其作文大治<a id="ch82-back" href="../Text/part0009.xhtml#ch82"><sup>[82]</sup></a>。谓曰：‘人之作文，患于不才；至子为文，乃患太多也。’”<img alt="" src="../Images/image00463.jpeg" style="height:0.1em"/>】】</p>


<p>85　简文称许掾云：“玄度五言诗，可谓妙绝时人。”【【140||《续晋阳秋》曰：“询有才藻，善属文。自司马相如、王襃、扬雄诸贤，世尚赋颂，皆体则《诗》、《骚》，傍综百家之言。及至建安，而诗章大盛。逮乎西朝之末，潘、陆之徒虽时有质文，而宗归不异也。正始中，王弼、何晏好庄、老玄胜之谈，而世遂贵焉。至过江，佛理尤盛。故郭璞五言始会合道家之言而韵之。询及太原孙绰转相祖尚，又加以三世之辞，而《诗》、《骚》之体尽矣。询、绰并为一时文宗，自此作者悉体之。至义熙中，谢混始改。”<img alt="" src="../Images/image00463.jpeg" style="height:0.1em"/>】】</p>

<p>86　孙兴公作《天台赋》成，以示范荣期，【【141||《中兴书》曰：“范启字荣期，慎阳人。父坚，护军。启以才义显于世，仕至黄门郎。”】】云：“卿试掷地，要作金石声。”范曰：“恐子之金石，非宫商中声！”然每至佳句，【【142||“赤城霞起而建标，瀑布飞流而界道”，此赋之佳处。<img alt="" src="../Images/image00463.jpeg" style="height:0.1em"/>】】辄云：“应是我辈语。”</p>


<p>87　桓公见谢安石作简文谥议，看竟，掷与坐上诸客曰：“此是安石碎金。”【【143||刘谦之《晋纪》载安议曰：“谨按谥法：‘一德不懈曰简，道德博闻曰文。’易简而天下之理得，观乎人文，化成天下，仪之景行，犹有彷佛。宜尊号曰太宗，谥曰简文。”<img alt="" src="../Images/image00463.jpeg" style="height:0.1em"/>】】</p>

<p>88　袁虎少贫，【【144||虎，袁宏小字也。】】尝为人佣载运租。谢镇西经船行，其夜清风朗月，闻江渚间估客船上有咏诗声，甚有情致。所诵五言，又其所未尝闻，叹美不能已。即遣委曲讯问，乃是袁自咏其所作《咏史》诗。因此相要，大相赏得。【【145||《续晋阳秋》曰：“虎少有逸才，文章绝丽，曾为《咏史》诗，是其风情所寄。少孤而贫，以运租为业。镇西谢尚时镇牛渚，乘秋佳风月，率尔与左右微服泛江。会虎在运租船中讽咏，声既清会，辞文<a id="ch83-back" href="../Text/part0009.xhtml#ch83"><sup>[83]</sup></a>藻拔，非尚所曾闻，遂住听之，乃遣问讯。答曰：‘是袁临汝郎诵诗，即其咏史之作也。’尚佳其率有胜致，即遣要迎，谈话申旦。自此名誉日茂。”<img alt="" src="../Images/image00463.jpeg" style="height:0.1em"/>】】</p>


<p>89　孙兴公云：“潘文浅而净，陆文深而芜。”<img alt="" src="../Images/image00463.jpeg" style="height:0.1em"/></p>
<p>90　裴郎作《语林》，始出，大为远近所传。时流年少，无不传写，各有一通。载王东亭作《经王公酒垆下赋》，甚有才情。【【146||《裴氏家传》曰：“裴荣字荣期，河东人。父穉，丰城令。荣期少有风姿才气，好论古今人物。撰《语林》数卷，号曰《裴子》。檀道鸾谓裴松之以为启作《语林》，荣傥别名启乎？”<img alt="" src="../Images/image00463.jpeg" style="height:0.1em"/>】】</p>

<p>91　谢万作《八贤论》，与孙兴公往反，小有利钝。【【147||《中兴书》曰：“万善属文，能谈论。”万集载其叙四隐四显，为八贤之论，谓渔父、屈原、季主、贾谊、楚老、龚胜、孙登、嵇康也。其旨以处者为优，出者为劣。孙绰难之，以谓体玄识远者，出处同归。文多不载。】】谢后出以示顾君齐，【【148||《顾氏谱》曰：“夷字君齐，吴郡人。祖廞，孝廉。父霸，少府卿。夷辟州主簿，不就。”<img alt="" src="../Images/image00463.jpeg" style="height:0.1em"/>】】顾曰：“我亦作，知卿当无所名。”</p>


<p>92　桓宣武命袁彦伯作《北征赋》，【【149||《续晋阳秋》曰：“宏从温征鲜卑，故作《北征赋》，宏文之高者。”】】既成，公与时贤共看，咸嗟叹之。时王珣在坐，云：“恨少一句，得‘写’字足韵，当佳。”袁即于坐揽笔益云：“感不绝于余心，泝流风而独写。”公谓王曰：“当今不得不以此事推袁。”【【150||宏集载其赋云：“闻所闻于相传，云获麟于此野。诞灵物以瑞德，奚授体于虞者。悲尼父之恸泣，似实恸而非假。岂一物之足伤，实致伤于天下。感不绝于余心，遡流风而独写。”《晋阳秋》曰：“宏尝与王珣、伏滔同侍温坐，温令滔读其赋，至‘致伤于天下’，于此改韵，云：‘此韵<a id="ch84-back" href="../Text/part0009.xhtml#ch84"><sup>[84]</sup></a>所咏，慨深千载。今于“天下”之后便移韵，于写送之致，如为未尽。’滔乃云：‘得益写一句，或当小胜。’桓公语宏：‘卿试思益之。’宏应声而益，王、伏称善。”<img alt="" src="../Images/image00463.jpeg" style="height:0.1em"/>】】</p>


<p>93　孙兴公道：“曹辅佐才如白地明光锦【【151||《中兴书》曰：“曹毗字辅佐，谯国人，魏大司马休曾孙也。好文籍，能属词，累迁太学博士、尚书郎、光禄勋。”】】裁为负版绔，【【152||《论语》曰：“孔子式负版者。”郑氏注曰：“版，谓邦国籍也。负之者，贱隶人也。”<img alt="" src="../Images/image00463.jpeg" style="height:0.1em"/>】】非无文采，酷无裁制。”</p>


<p>94　袁伯彦作《名士传》成，【【153||宏以夏侯太初、何平叔、王辅嗣为正始名士，阮嗣宗、嵇叔夜、山巨源、向子期、刘伯伦、阮仲容、王浚仲为竹林名士，裴叔则、乐彦辅、王夷甫、庾子嵩、王安期、阮千里、卫叔宝、谢幼舆为中朝名士。<img alt="" src="../Images/image00463.jpeg" style="height:0.1em"/>】】见谢公。公笑曰：“我尝与诸人道江北事，特作狡狯耳，彦伯遂以著书。”</p>

<p>95　王东亭到桓公吏，既伏阁下，桓令人窃取其白事。东亭即于阁下更作，无复向一字。【【154||《续晋阳秋》曰：“珣学涉通敏，文高当世。”<img alt="" src="../Images/image00463.jpeg" style="height:0.1em"/>】】</p>

<p>96　桓宣武北征，【【155||《温别传》曰：“温以太和四年上疏自征鲜卑。”<img alt="" src="../Images/image00463.jpeg" style="height:0.1em"/>】】袁虎时从，被责免官。会须露布文，唤袁倚马前令作。手不辍笔，俄得七纸，殊可观。东亭在侧，极叹其才。袁虎云：“当令齿舌间得利。”</p>

<p>97　袁宏始作《东征赋》，都不道陶公。胡奴诱之狭室中，临以白刃，【【156||胡奴，陶范。别见。】】曰：“先公勋业如是，君作《东征赋》，云何相忽略？”宏窘蹙无计，便答：“我大道公，何以云无？”因诵曰：“精金百炼，在割能断。功则治人，职思靖乱。长沙之勋，为史所赞。”【【157||《续晋阳秋》曰：“宏为大司马记室参军，后为《东征赋》，悉称过江诸名望。时桓温在南州，宏语众云：‘我决不及桓宣城。’时伏滔在温府，与宏善，苦谏之，宏笑而不答。滔密以启温，温甚忿，以宏一时文宗，又闻此赋有声，不欲令人显闻之。后游青山饮酌，既归，公命宏同载，众为危惧。行数里，问宏曰：‘闻君作《东征赋》，多称先贤，何故不及家君？’宏答曰：‘尊公称谓，自非下官所敢专，故未呈启，不敢显之耳。’温乃云：‘君欲为何辞？’宏即答云：‘风鉴散朗，或搜或引。身虽可亡，道不可陨。则宣城之节，信为允也。’温泫然而止。”二说不同，故详载焉。<img alt="" src="../Images/image00463.jpeg" style="height:0.1em"/>】】</p>


<p>98　或问顾长康：“君《筝赋》何如嵇康《琴赋》？”顾曰：“不赏者作后出相遗，深识者亦以高奇见贵。”【【158||《中兴书》曰：“恺之博学有才气，为人迟钝而自矜尚，为时所笑。”宋明帝《文章志》曰：“桓温云：‘顾长康体中痴黠各半，合而论之，正平平耳。’世云有三绝，画绝、文绝、痴绝。”《续晋阳秋》曰：“恺之矜伐过实，诸年少因相称誉以为戏弄。为散骑常侍，与谢瞻连省，夜于月下长咏，自云得先贤风制，瞻每遥赞之。恺之得此，弥自力忘倦。瞻将眠，语搥脚人令代，恺之不觉有异，遂几申旦而后止。”<img alt="" src="../Images/image00463.jpeg" style="height:0.1em"/>】】</p>

<p>99　殷仲文天才宏赡，【【159||《续晋阳秋》曰：“仲文雅有才藻，著文数十篇。”】】而读书不甚广博，亮叹曰<a id="ch85-back" href="../Text/part0009.xhtml#ch85"><sup>[85]</sup></a>：【【160||亮，别见。】】“若使殷仲文读书半袁豹，【【161||丘渊之《文章叙》曰：“豹字士蔚，陈郡人。祖耽，历阳太守。父质，琅邪内史。豹隆安中著作佐郎，累迁太尉长史、丹阳尹。义熙九年卒。”】】才不减班固。”【【162||《续汉书》曰：“固字孟坚，右扶风人。幼有俊才，学无常师，善属文，经传无不究览。”<img alt="" src="../Images/image00463.jpeg" style="height:0.1em"/>】】</p>




<p>100　羊孚作《雪赞》云：“资清以化，乘气以霏。遇象能鲜，即洁成辉。”桓胤遂以书扇。【【163||《中兴书》曰：“胤字茂祖，谯国人。祖冲，太尉。父嗣，江州刺史。胤少有清操，以恬退见称，仕至中书令。玄败，徙安成郡，后见诛。”<img alt="" src="../Images/image00463.jpeg" style="height:0.1em"/>】】</p>

<p>101　王孝伯在京，行散，至其弟王睹户前，【【164||睹，王爽小字也。《中兴书》曰：“爽字季明，恭第四弟也。仕至侍中，恭事败，赠太常。”<img alt="" src="../Images/image00463.jpeg" style="height:0.1em"/>】】问：“古诗中何句为最？”睹思未答。孝伯咏“所遇无故物，焉得不速老”，此句为佳。</p>

<p>102　桓玄尝登江陵城南楼云：“我今欲为王孝伯作诔。”因吟啸良久，随而下笔。一坐之间，诔以之成。【【165||《晋安帝纪》曰：“玄文翰之美，高于一世。”玄集载其诔叙曰：“隆安二年九月十七日，前将军、青兖二州刺史太原王孝伯薨。川岳降神，哲人是育。既爽其灵，不贻其福。天道茫昧，孰测倚伏？犬马反噬，豺狼翘陆。岭摧高梧，林残故<a id="ch86-back" href="../Text/part0009.xhtml#ch86"><sup>[86]</sup></a>竹。人之云亡，邦国丧牧。于以诔之，爰旌芳郁。”文多，不尽载<a id="ch87-back" href="../Text/part0009.xhtml#ch87"><sup>[87]</sup></a>。<img alt="" src="../Images/image00463.jpeg" style="height:0.1em"/>】】</p>

<p>103　桓玄初并西夏，领荆、江二州，二府一国。【【166||《玄别传》曰：“玄既克殷仲堪，后<a id="ch88-back" href="../Text/part0009.xhtml#ch88"><sup>[88]</sup></a>杨佺期，遣使讽朝廷，朝廷以玄都督八州，领江州、荆州二刺史。”<img alt="" src="../Images/image00463.jpeg" style="height:0.1em"/>】】于时始雪，五处俱贺，五版并入。玄在听事上，版至，即答版后，皆粲然成章，不相揉杂。</p>

<p>104　桓玄下都，羊孚时为兖州别驾，从京来诣门，笺云：“自顷世故睽离，心事沦<a id="ch89-back" href="../Text/part0009.xhtml#ch89"><sup>[89]</sup></a>蕰。明公启晨光于积晦，澄百流以一源。”桓见笺，驰唤前，云：“子道，子道，来何迟？”即用为记室参军。孟昶【【167||别见。】】为刘牢之主簿，【【168||《续晋阳秋》曰：“牢之字道坚，彭城人，世以将显。父遁，征虏将军。牢之沈毅多计数，为谢玄参军。苻坚之役，以骁猛成功。及平王恭，转徐州刺史。桓玄下都，以牢之为前锋，行征西将军。玄至，归降，用为会稽内史。欲解其兵，奔而缢死。”】】诣门谢，见云：“羊侯，羊侯，百口赖卿！”</p>


<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0009.xhtml#ch1-back">[1]</a>&#160;定：沈校本作“见”。</p>
<p class="fnote"><a id="ch2" href="../Text/part0009.xhtml#ch2-back">[2]</a>&#160;回：绍兴本、沈校本作“面”。程炎震引《太平御览》同。</p>
<p class="fnote"><a id="ch3" href="../Text/part0009.xhtml#ch3-back">[3]</a>&#160;绍兴本“为”下有“理”。</p>
<p class="fnote"><a id="ch4" href="../Text/part0009.xhtml#ch4-back">[4]</a>&#160;帝：绍兴本作“王”。</p>
<p class="fnote"><a id="ch5" href="../Text/part0009.xhtml#ch5-back">[5]</a>&#160;绍兴本、沈校本“自”上有“然”。</p>
<p class="fnote"><a id="ch6" href="../Text/part0009.xhtml#ch6-back">[6]</a>&#160;明：绍兴本作“朋”。</p>
<p class="fnote"><a id="ch7" href="../Text/part0009.xhtml#ch7-back">[7]</a>&#160;诺诺：绍兴本、沈校本作“之”。</p>
<p class="fnote"><a id="ch8" href="../Text/part0009.xhtml#ch8-back">[8]</a>&#160;诸葛厷：余嘉锡曰：“《倭名类聚钞》卷一引本书《黜免篇》作‘诸葛宏’，狩谷望之注曰：王隐《晋书》：‘厷字茂远。’按厷，臂上也。或作‘肱’。宏，屋深响也，转训大也。依茂远之义，作‘宏’似是。”</p>
<p class="fnote"><a id="ch9" href="../Text/part0009.xhtml#ch9-back">[9]</a>&#160;此：绍兴本、沈校本无。</p>
<p class="fnote"><a id="ch10" href="../Text/part0009.xhtml#ch10-back">[10]</a>&#160;傅主簿：绍兴本、沈校本作“学博士”。</p>
<p class="fnote"><a id="ch11" href="../Text/part0009.xhtml#ch11-back">[11]</a>&#160;卿常无食：沈校本在“鸿胪丞差有禄”之前。</p>
<p class="fnote"><a id="ch12" href="../Text/part0009.xhtml#ch12-back">[12]</a>&#160;绍兴本、沈校本“弟”下有“皆”。</p>
<p class="fnote"><a id="ch13" href="../Text/part0009.xhtml#ch13-back">[13]</a>&#160;余嘉锡曰：“‘纬’当作‘绰’，见《品藻篇》第六条及《晋书》附《裴楷传》，又见《后妃传》下。”</p>
<p class="fnote"><a id="ch14" href="../Text/part0009.xhtml#ch14-back">[14]</a>&#160;瑟：绍兴本无。</p>
<p class="fnote"><a id="ch15" href="../Text/part0009.xhtml#ch15-back">[15]</a>&#160;度：沈校本作“渡”。</p>
<p class="fnote"><a id="ch16" href="../Text/part0009.xhtml#ch16-back">[16]</a>&#160;真：绍兴本、沈校本作“冥”。程炎震曰：“真，绍兴本作‘冥’。疑本是‘玄’字，与‘言’为韵，宋人避讳作‘真’，或作‘冥’耳。本篇‘司马太傅问谢车骑’条亦有‘入玄’字。”</p>
<p class="fnote"><a id="ch17" href="../Text/part0009.xhtml#ch17-back">[17]</a>&#160;殊：绍兴本作“他”。</p>
<p class="fnote"><a id="ch18" href="../Text/part0009.xhtml#ch18-back">[18]</a>&#160;食：绍兴本、沈校本作“得”。</p>
<p class="fnote"><a id="ch19" href="../Text/part0009.xhtml#ch19-back">[19]</a>&#160;轻：原误作“轾”。</p>
<p class="fnote"><a id="ch20" href="../Text/part0009.xhtml#ch20-back">[20]</a>&#160;桓：沈校本无。</p>
<p class="fnote"><a id="ch21" href="../Text/part0009.xhtml#ch21-back">[21]</a>&#160;故：绍兴本无。</p>
<p class="fnote"><a id="ch22" href="../Text/part0009.xhtml#ch22-back">[22]</a>&#160;邪：绍兴本作“耳”。</p>
<p class="fnote"><a id="ch23" href="../Text/part0009.xhtml#ch23-back">[23]</a>&#160;李慈铭曰：“案，‘恶卿’句有误。”</p>
<p class="fnote"><a id="ch24" href="../Text/part0009.xhtml#ch24-back">[24]</a>&#160;云：沈校本无。</p>
<p class="fnote"><a id="ch25" href="../Text/part0009.xhtml#ch25-back">[25]</a>&#160;当：绍兴本作“常”。</p>
<p class="fnote"><a id="ch26" href="../Text/part0009.xhtml#ch26-back">[26]</a>&#160;余嘉锡引《全晋文》百五十七自注曰：“《高僧传》四《康僧渊传》云‘康法畅着人物始义论等’，《世说》注作‘庾法畅’，字之误也。”</p>
<p class="fnote"><a id="ch27" href="../Text/part0009.xhtml#ch27-back">[27]</a>&#160;李慈铭曰：“案，‘可’字误，通行删节本作‘共’。”</p>
<p class="fnote"><a id="ch28" href="../Text/part0009.xhtml#ch28-back">[28]</a>&#160;国：绍兴本、沈校本作“军”。李慈铭曰：“案，‘护国’当是‘护军’，或是‘辅国’。晋有护军将军、辅国将军，无护国将军也。”</p>
<p class="fnote"><a id="ch29" href="../Text/part0009.xhtml#ch29-back">[29]</a>&#160;尺：沈校本作“斥”。</p>
<p class="fnote"><a id="ch30" href="../Text/part0009.xhtml#ch30-back">[30]</a>&#160;通：绍兴本、沈校本作“道”。</p>
<p class="fnote"><a id="ch31" href="../Text/part0009.xhtml#ch31-back">[31]</a>&#160;沈校本“浩”作正文，无“也”。</p>
<p class="fnote"><a id="ch32" href="../Text/part0009.xhtml#ch32-back">[32]</a>&#160;苦：绍兴本作“若”。</p>
<p class="fnote"><a id="ch33" href="../Text/part0009.xhtml#ch33-back">[33]</a>&#160;七：绍兴本作“十”。</p>
<p class="fnote"><a id="ch34" href="../Text/part0009.xhtml#ch34-back">[34]</a>&#160;绍兴本“也”上有“者”。</p>
<p class="fnote"><a id="ch35" href="../Text/part0009.xhtml#ch35-back">[35]</a>&#160;欲：绍兴本、沈校本作“欣”。</p>
<p class="fnote"><a id="ch36" href="../Text/part0009.xhtml#ch36-back">[36]</a>&#160;止：沈校本作“上”。</p>
<p class="fnote"><a id="ch37" href="../Text/part0009.xhtml#ch37-back">[37]</a>&#160;志存：绍兴本作“悉皆”。</p>
<p class="fnote"><a id="ch38" href="../Text/part0009.xhtml#ch38-back">[38]</a>&#160;于：绍兴本、沈校本作“林”。</p>
<p class="fnote"><a id="ch39" href="../Text/part0009.xhtml#ch39-back">[39]</a>&#160;绍兴本、沈校本“询”字作正文，无“也”字。</p>
<p class="fnote"><a id="ch40" href="../Text/part0009.xhtml#ch40-back">[40]</a>&#160;修：绍兴本作“循”，下同。</p>
<p class="fnote"><a id="ch41" href="../Text/part0009.xhtml#ch41-back">[41]</a>&#160;绍兴本、沈校本“小”字上有“之”字。</p>
<p class="fnote"><a id="ch42" href="../Text/part0009.xhtml#ch42-back">[42]</a>&#160;刘盼遂曰：“按本书《雅量篇》注引《中兴书》云：‘熙为脩弟蕴之子。’《晋书·外戚传》亦言曰：‘濛有脩、蕴二子。’此注脩弟下显脱‘子’字。”余嘉锡曰：“《雅量篇》注引《中兴书》但云‘熙，恭次弟’，不云脩弟蕴之子。盼遂殊误。然考《德行篇》注引《隆安记》曰：‘恭祖父濛，父蕴。’《晋书·外戚传》云：‘蕴子华、次恭。’《恭传》亦云：‘光禄大夫蕴子。’熙既为恭弟，则自是脩之弟子矣。此注之脱误，无可疑者。”</p>
<p class="fnote"><a id="ch43" href="../Text/part0009.xhtml#ch43-back">[43]</a>&#160;乃：绍兴本、沈校本“无”。</p>
<p class="fnote"><a id="ch44" href="../Text/part0009.xhtml#ch44-back">[44]</a>&#160;李慈铭曰：“案，‘精’当是‘情’之误，‘忿’当是‘伏’或是‘平’之误。然各本皆同，万历《绍兴志》引《世说》亦如是。”</p>
<p class="fnote"><a id="ch45" href="../Text/part0009.xhtml#ch45-back">[45]</a>&#160;绍兴本“载”下有“来”。</p>
<p class="fnote"><a id="ch46" href="../Text/part0009.xhtml#ch46-back">[46]</a>&#160;来：绍兴本无。</p>
<p class="fnote"><a id="ch47" href="../Text/part0009.xhtml#ch47-back">[47]</a>&#160;间：绍兴本作“闻”，沈校本作“闻间”。</p>
<p class="fnote"><a id="ch48" href="../Text/part0009.xhtml#ch48-back">[48]</a>&#160;彼：绍兴本、沈校本作“色”。</p>
<p class="fnote"><a id="ch49" href="../Text/part0009.xhtml#ch49-back">[49]</a>&#160;绍兴本、沈校本“殷”上有“而”。</p>
<p class="fnote"><a id="ch50" href="../Text/part0009.xhtml#ch50-back">[50]</a>&#160;俱：绍兴本、沈校本作“为”。</p>
<p class="fnote"><a id="ch51" href="../Text/part0009.xhtml#ch51-back">[51]</a>&#160;共：沈校本无。</p>
<p class="fnote"><a id="ch52" href="../Text/part0009.xhtml#ch52-back">[52]</a>&#160;谢：绍兴本、沈校本无。</p>
<p class="fnote"><a id="ch53" href="../Text/part0009.xhtml#ch53-back">[53]</a>&#160;终：绍兴本、沈校本无。“曲”从上读。</p>
<p class="fnote"><a id="ch54" href="../Text/part0009.xhtml#ch54-back">[54]</a>&#160;速：绍兴本、沈校本作“远”。</p>
<p class="fnote"><a id="ch55" href="../Text/part0009.xhtml#ch55-back">[55]</a>&#160;殊：绍兴本、沈校本作“绝”。</p>
<p class="fnote"><a id="ch56" href="../Text/part0009.xhtml#ch56-back">[56]</a>&#160;六爻：绍兴本、沈校本无。</p>
<p class="fnote"><a id="ch57" href="../Text/part0009.xhtml#ch57-back">[57]</a>&#160;修：绍兴本作“循”。</p>
<p class="fnote"><a id="ch58" href="../Text/part0009.xhtml#ch58-back">[58]</a>&#160;庆：绍兴本作“广”。李慈铭曰：“案，‘庆校众本’，‘庆’字当作‘峻’。刘孝标本名峻，《梁书》、《南史》皆同。传写者因此书止题刘孝标注，不知其本名峻，遂妄改为‘庆’，以为临川自注语耳。史言孝标以字行，据此，则其自称固仍本名也。各本皆误。”余嘉锡曰：“作‘庆’固非，作‘峻’亦未安。惟绍兴本作‘广’，妙合语气。‘庆’与‘广’字形相近，因而致误耳。又案，卷下《贤媛篇》注曰：‘臣谓王广名士，岂以妻父为戏。’《汰侈篇》注曰‘臣按其相经’云云，然则孝标此注为奉敕而作，故自称臣。以此例之，则此条必不自名曰峻亦明矣。莼客先生未之思耳。又案，《惑溺篇》注：‘臣按傅畅所言，则郭氏贤明妇人也。’”</p>
<p class="fnote"><a id="ch59" href="../Text/part0009.xhtml#ch59-back">[59]</a>&#160;九：绍兴本作“力”。</p>
<p class="fnote"><a id="ch60" href="../Text/part0009.xhtml#ch60-back">[60]</a>&#160;声：绍兴本、沈校本作“属”。</p>
<p class="fnote"><a id="ch61" href="../Text/part0009.xhtml#ch61-back">[61]</a>&#160;诵：绍兴本、沈校本作“识”。</p>
<p class="fnote"><a id="ch62" href="../Text/part0009.xhtml#ch62-back">[62]</a>&#160;英彦：沈校本作“彦英”。</p>
<p class="fnote"><a id="ch63" href="../Text/part0009.xhtml#ch63-back">[63]</a>&#160;菽：绍兴本、沈校本作“豉”。</p>
<p class="fnote"><a id="ch64" href="../Text/part0009.xhtml#ch64-back">[64]</a>&#160;治：沈校本作“恬”。</p>
<p class="fnote"><a id="ch65" href="../Text/part0009.xhtml#ch65-back">[65]</a>&#160;“蚤丧母雍怜之”六字，绍兴本作“少孤”。</p>
<p class="fnote"><a id="ch66" href="../Text/part0009.xhtml#ch66-back">[66]</a>&#160;上：绍兴本作“止”。</p>
<p class="fnote"><a id="ch67" href="../Text/part0009.xhtml#ch67-back">[67]</a>&#160;沈涛《交翠轩笔记》四云：“涛案，《文选·酒德颂》五臣注引臧荣绪《晋书》：‘刘灵字伯伦。’《文苑英华》卷十三皇甫湜《醉赋》：‘昔刘灵作酒德颂。’彭叔夏辨证云：‘颜延之《五君咏》：‘刘灵善闭关。’《文中子》：‘刘灵古之闭关人也。’《语林》：‘天生刘灵，以酒为名。’并作灵。而唐太宗《晋书》本传作伶，故他书通用伶云云。又陆龟蒙《中酒赋》有‘馘卓擒灵之伍，我愿先登’。卓谓毕卓，灵谓刘灵。李商隐《暇日》诗‘谁向刘灵天幕内’，亦作灵，不作伶。盖伶从令声，令、灵古字通用。《荀子·强国篇》：‘其在赵者，剡然有苓，而据松柏之塞。’注‘苓与灵同’。《说文·雨部》引诗‘霝雨其濛’，今《诗》作‘零’。《虫部》引诗‘螟□有子’，今《诗》作‘蛉’。汉《吴仲山碑》‘神零有知。’《隶释》云：‘以零为灵。’刘字伯伦，本取伶伦之义，而字假借作灵。后人习见今本《晋书》作伶，遂以作灵为误，是以不狂为狂耳。《御览·饮食部》引《世说》：‘刘灵纵酒放达。’今本《世说》作伶。盖浅人据《晋书》所改。”余嘉锡曰：“胡氏刻仿绍兴本《文选》李善注于《思旧赋》注引臧荣绪《晋书》，《五君咏》注引《竹林名士传》及臧书，均作灵。惟《酒德颂》注引臧书误作伶。然《文选集注》九十三《酒德颂》下引李善注仍作灵，不误也。《御览》所引《世说》，见《任诞篇》。以此推之，则凡本书作刘伶者，皆出宋人所改无疑。”</p>
<p class="fnote"><a id="ch68" href="../Text/part0009.xhtml#ch68-back">[68]</a>&#160;狭：绍兴本作“细”。</p>
<p class="fnote"><a id="ch69" href="../Text/part0009.xhtml#ch69-back">[69]</a>&#160;牾：绍兴本、沈校本作“迕”。</p>
<p class="fnote"><a id="ch70" href="../Text/part0009.xhtml#ch70-back">[70]</a>&#160;辙：绍兴本、沈校本作“轨”。</p>
<p class="fnote"><a id="ch71" href="../Text/part0009.xhtml#ch71-back">[71]</a>&#160;行：沈校本作“止”。</p>
<p class="fnote"><a id="ch72" href="../Text/part0009.xhtml#ch72-back">[72]</a>&#160;瓢：绍兴本、沈校本作“觚”。</p>
<p class="fnote"><a id="ch73" href="../Text/part0009.xhtml#ch73-back">[73]</a>&#160;糟：绍兴本作“槽”。</p>
<p class="fnote"><a id="ch74" href="../Text/part0009.xhtml#ch74-back">[74]</a>&#160;箕：绍兴本作“踑”。</p>
<p class="fnote"><a id="ch75" href="../Text/part0009.xhtml#ch75-back">[75]</a>&#160;余嘉锡曰：“位，景绍兴本作‘<img class="kindle-cn-inline-character" alt="" src="../Images/image00467.jpeg"/>’，‘<img class="kindle-cn-inline-character" alt="" src="../Images/image00467.jpeg"/>’盖‘<img class="kindle-cn-inline-character" alt="" src="../Images/image00468.jpeg"/>’之误，后人不识，因妄改为位。”</p>
<p class="fnote"><a id="ch76" href="../Text/part0009.xhtml#ch76-back">[76]</a>&#160;绍兴本“口”上有“浩”。</p>
<p class="fnote"><a id="ch77" href="../Text/part0009.xhtml#ch77-back">[77]</a>&#160;衡：绍兴本作“荣”，沈校本作“荥”。程炎震曰：“荥阳属司州，自穆帝末已陷没，至太元间始复。温时不得置守，亦别无侨郡，当作‘衡阳’为是。”</p>
<p class="fnote"><a id="ch78" href="../Text/part0009.xhtml#ch78-back">[78]</a>&#160;绍兴本、沈校本“楚”下有“者”。</p>
<p class="fnote"><a id="ch79" href="../Text/part0009.xhtml#ch79-back">[79]</a>&#160;人：绍兴本作“体”。</p>
<p class="fnote"><a id="ch80" href="../Text/part0009.xhtml#ch80-back">[80]</a>&#160;尽：绍兴本作“肃”。</p>
<p class="fnote"><a id="ch81" href="../Text/part0009.xhtml#ch81-back">[81]</a>&#160;李详曰：“钟嵘《诗品》：‘谢混云：潘诗烂若舒锦。陆文如披沙简金，往往见宝。’如钟所引潘、陆，各就诗文言之。柳子厚《披沙拣金赋》前有小引，云出刘义庆《世说》‘陆士衡文如披沙拣金’，亦作‘披’字。今《世说》诸本皆作‘排’，非也。”</p>
<p class="fnote"><a id="ch82" href="../Text/part0009.xhtml#ch82-back">[82]</a>&#160;治：沈校本作“冶”。李详曰：“案，大治谓推阐尽致。《颜氏家训·名实篇》‘治点文章，以为声价’，可证‘治’字之义。《晋书》机传无此句，别本《世说》或改‘治’为‘冶’，亦非。”</p>
<p class="fnote"><a id="ch83" href="../Text/part0009.xhtml#ch83-back">[83]</a>&#160;文：绍兴本、沈校本作“又”。</p>
<p class="fnote"><a id="ch84" href="../Text/part0009.xhtml#ch84-back">[84]</a>&#160;此韵：绍兴本无。</p>
<p class="fnote"><a id="ch85" href="../Text/part0009.xhtml#ch85-back">[85]</a>&#160;李慈铭曰：“案，《晋书·殷仲文传》作谢灵运语。此称亮者，不知何人。据注‘亮别见’之文，疑上文‘博’字当作‘傅’字，谓傅亮也，此上当以‘广’字读句。”余嘉锡曰：“宋本‘亮’上一字残缺，然似是‘傅’字。”</p>
<p class="fnote"><a id="ch86" href="../Text/part0009.xhtml#ch86-back">[86]</a>&#160;故：绍兴本作“松”。</p>
<p class="fnote"><a id="ch87" href="../Text/part0009.xhtml#ch87-back">[87]</a>&#160;不尽载：绍兴本作“不载书”，沈校本作“不载”。</p>
<p class="fnote"><a id="ch88" href="../Text/part0009.xhtml#ch88-back">[88]</a>&#160;李慈铭曰：“案，‘后’字误。当作‘破’，或作‘获’。”程炎震曰：“‘后’字误，或是‘杀’字。”</p>
<p class="fnote"><a id="ch89" href="../Text/part0009.xhtml#ch89-back">[89]</a>&#160;沦：绍兴本作“纶”。</p>
</body>
</html>