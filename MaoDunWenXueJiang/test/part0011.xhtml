<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>方正第五</title>
</head>
<body>
<div style="page-break-after:always"></div>
<h1 class="kindle-cn-heading-2">方正第五</h1>
<p>1　陈太丘与友期行，期日中。过中不至，太丘舍去，去后乃至。元方时年七岁，门外戏。【【1||陈寔及纪。并已见。<img alt="" src="../Images/image00463.jpeg" style="height:0.1em"/>】】客问元方：“尊君在不？”答曰：“待君久不至，已去。”友人便怒曰：“非人哉！与人期行，相委而去。”元方曰：“君与家君期日中。日中不至，则是无信；对子骂父，则是无礼。”友人惭，下车引之。元方入门不顾。</p>

<p>2　南阳宗世林，魏武同时，而甚薄其为人，不与之交。及魏武作司空，总朝政，从容问宗曰：“可以交未？”答曰：“松柏之志犹存。”世林既以忤旨见疏，位不配德。文帝兄弟每造其门，皆独拜床下，其见礼如此。【【2||《楚国先贤传》曰：“宗承字世林，南阳安众人。父资，有美誉。承少而修德雅正，确然不群，征聘不就，闻德而至者如林。魏武弱冠，屡造其门，值宾客猥积，不能得言。乃伺承起，往要之，捉手请交，承拒而不纳。帝后为司空，辅汉朝，乃谓承曰：‘卿昔不顾吾，今可为交未？’承曰：‘松柏之志犹存。’帝不说，以其名贤，犹敬礼之。敕文帝修子弟礼，就家拜汉中太守。武帝平冀州，从至邺，陈群等皆为之拜。帝犹以旧情介意，薄其位而优其礼，就家访以朝政，居宾客之右。文帝征为直谏大夫。明帝欲引以为相，以老固辞。”<img alt="" src="../Images/image00463.jpeg" style="height:0.1em"/>】】</p>

<p>3　魏文帝受禅，陈群有慽容。帝问曰：“朕应天受命，卿何以不乐？”群曰：“臣与华歆服膺先朝，今虽欣圣化，犹义形于色。”【【3||《华峤谱叙》曰：“魏受禅，朝臣三公以下并受爵位。华歆以形色忤时，徙为司空，不进爵。文帝久不怿，以问尚书令陈群曰：‘我应天受命，百辟莫不说喜，形于声色，而相国及公独有不怡者，何邪？’群起离席长跪曰：‘臣与相国曾事汉朝，心虽说喜，义干其色，亦惧陛下实应见憎。’帝大说，叹息良久，遂重异之。”<img alt="" src="../Images/image00463.jpeg" style="height:0.1em"/>】】</p>

<p>4　郭淮作关中都督，甚得民情，亦屡有战庸。【【4||《魏志》曰：“淮字伯济，太原阳曲人。建安中，除平原府丞。黄初元年，奉使贺文帝践阼，而稽留不及。群臣欢会，帝正色责之曰：‘昔禹会诸侯于涂山，防风氏后至，便行大戮。今溥天同庆，而卿最留迟，何也？’淮曰：‘臣闻五帝先教，导民以德，夏后政衰，始用刑辟。今臣遭唐、虞之世，是以知免防风氏之诛。’帝说之，擢为雍州刺史，迁征西将军。淮在关中三<a id="ch1-back" href="../Text/part0011.xhtml#ch1"><sup>[1]</sup></a>十余年，功绩显著，迁仪同三司，赠大将军。”】】淮妻，太尉王凌之妹，坐凌事当并诛。【【5||《魏略》曰：“凌字彦云，太原祁人。历司空、太尉、征东将军。密欲立楚王彪，司马宣王自讨之。凌自缚归罪，遥谓太傅曰：‘卿直以折简召我，我当不至邪？’太傅曰：‘以卿非肯逐折简者也。’遂使人送至西。凌自知罪重，试索棺钉，以观太傅意，太傅给之。凌行至项城，夜呼掾<a id="ch2-back" href="../Text/part0011.xhtml#ch2"><sup>[2]</sup></a>属与决曰：‘行年八十，身名俱灭。命邪！’遂自杀。”】】使者征摄甚急，淮使戒装，克日当发。州府文武及百姓劝淮举兵，淮不许。至期，遣妻，百姓号泣追呼者数万人。行数十里，淮乃命左右追夫人还，于是文武奔驰，如徇身首之急。既至，淮与宣帝书曰：“五子哀恋，思念其母，其母既亡，则无五子。五子若殒，亦复无淮。”宣帝乃表特原淮妻。【【6||《世语》曰：“淮妻当从坐，侍御史往收。督将及羌胡渠帅数千人叩头请淮上表留妻，淮不从。妻上道，莫不流涕，人人扼腕，欲劫留之。淮五子叩头流血请淮，淮不忍视，乃命追之。于是数千骑往追还。淮以书白司马宣王曰：‘五子哀母，不惜其身。若无其母，是无五子，五子若亡，亦无淮也。今辄追还，若于法未通，当受罪于主者。’书至，宣王乃表原之。”<img alt="" src="../Images/image00463.jpeg" style="height:0.1em"/>】】</p>



<p>5　诸葛亮之次渭滨，关中震动。【【7||《蜀志》曰：“亮字孔明，琅邪阳都人。客于荆州，躬耕陇亩，好为《梁甫吟》。长八尺，每自比管仲、乐毅，时人莫之许也。唯博陵崔州平、颍川徐元直谓为信然。先主屯新野，徐庶见先主曰：‘诸葛孔明，卧龙也。将军岂愿见之乎？’先主曰：‘君与俱来。’庶曰：‘此人可就见，不可屈致也。’先主遂诣亮，谓关羽、张飞曰：‘孤之有孔明，犹鱼之有水也。’累迁丞相、益州牧。率众北征，卒于渭南。”】】魏明帝深惧晋宣王战，乃遣辛毗为军司马。【【8||《魏志》曰：“毗字佐治，颍川阳翟人。累迁卫尉。”】】宣王既与亮对渭而陈，亮设诱谲万方。宣王果大忿，将欲应之以重兵。亮遣间谍觇之，还曰：“有一老夫毅然仗黄钺，当军门立，军不得出。”亮曰：“此必辛佐治也。”【【9||《晋阳秋》曰：“诸葛亮寇于郿，据渭水南原，诏使高祖拒之。亮善抚御，又戎政严明，且侨军远征，粮运艰涩，利在野战。朝廷每闻其出，欲以不战屈之，高祖亦以为然。而拥大军御侮于外，不宜远露怯弱之形以亏大势，故秣马坐甲，每见吞并之威。亮虽挑战，或遗高祖巾帼。巾帼，妇女之饰，欲以激怒，冀获曹咎之利。朝廷虑高祖不胜忿愤，而卫尉辛毗骨鲠之臣，帝乃使毗仗节为高祖军司马。亮果复挑战，高祖乃奋怒，将出应之。毗仗节中门而立，高祖乃止。将士闻见者益加勇锐，识者以人臣虽拥众千万而屈于王人。大略深长，皆如此之类也。”<img alt="" src="../Images/image00463.jpeg" style="height:0.1em"/>】】</p>



<p>6　夏侯玄既被桎梏，【【10||《魏氏春秋》曰：“玄字太初，谯国人，夏侯尚之子，大将军前妻兄也。风格高朗，弘辩博畅。正始中，护军。曹爽诛，征为太常。内知不免，不交人事，不畜笔研。及太傅薨，许允谓玄曰：‘子无复忧矣！’玄叹曰：‘士宗，卿何不见事乎？此人尤<a id="ch3-back" href="../Text/part0011.xhtml#ch3"><sup>[3]</sup></a>能以通家年少遇我，子元、子上不吾容也。’后中书令李丰恶大将军执政，遂谋以玄代之。大将军闻其谋，诛丰，收玄送廷尉。”干宝《晋纪》曰：“初，丰之谋也，使告玄，玄答曰：‘宜详之尔。’不以闻也，故及于难。”】】时钟毓为廷尉，钟会先不与玄相知，因便狎之。玄曰：“虽复刑余之人，未敢闻命。”【【11||《世语》曰：“玄至廷尉，不肯下辞，廷尉钟毓自临履玄。玄正色曰：‘吾当何辞？为令史责人邪？卿便为吾作。’毓以玄名士，节高不可屈，而狱当竟，夜为作辞，令与事相附。流涕以示玄，玄视之曰：‘不当若是邪？’钟会年少于玄，玄不与交。是日于毓坐狎玄，玄正色曰：‘钟君何得如是！’”《名士传》曰：“初，玄以钟毓志趣不同，不与之交。玄被收时，毓为廷尉，执玄手曰：‘太初何至于此？’玄正色曰：‘虽复刑余之人，不可得交。’”按，郭颁西晋人，时世相近，为《晋魏世语》，事多详核。孙盛之徒皆采以著书，并云玄距钟会。而袁宏《名士传》最后出，不依前史，以为钟毓，可谓谬矣。】】考掠初无一言，临刑东市，颜色不异。【【12||《魏志》曰：“玄格量弘济，临斩，颜色不异，举止自若。”<img alt="" src="../Images/image00463.jpeg" style="height:0.1em"/>】】</p>



<p>7　夏侯泰初与广陵陈本善，本与玄在本母前宴饮，【【13||《世语》曰：“本字休元，临淮东阳人。”《魏志》曰：“本，广陵东阳人。父矫，司徒。本历郡守、廷尉。所在操纲领，举大体，能使群下自尽，有率御之才。不亲小事，不读法律，而得廷尉之称。迁镇北将军。”】】本弟骞【【14||《晋阳秋》曰：“骞字休渊，司徒第二子，无謇谔风，滑稽而多智谋。仕至大司马。”】】行还，径入，至堂户。泰初因起曰：“可得同，不可得而杂。”【【15||《名士传》曰：“玄以乡党贵齿，本不论德位，年长者必为拜。与陈本母前饮，骞来而出，其可得同，不可得而杂者也。”<img alt="" src="../Images/image00463.jpeg" style="height:0.1em"/>】】</p>



<p>8　高贵乡公薨，内外喧哗。【【16||《魏志》曰：“高贵乡公讳髦，字彦士，文帝孙，东海定王霖之子也，初封郯县高贵乡公。好学夙成。齐王废，群臣迎之，即皇帝位。”《汉晋春秋》曰：“自曹芳事后，魏人省彻宿卫，无复铠甲，诸门戎兵，老弱而已。曹髦见威权日去，不胜其忿，召侍中王沈、尚书王经、散骑常侍王业，谓曰：‘司马昭之心，路人所知也。吾不能坐受废辱，今日当与卿自出讨之。’王经谏，不听，乃出怀中板令投地曰：‘行之决矣！正使死，何所恨，况不必死邪？’于是入白太后。沈、业奔走告昭，昭为之备。髦遂率僮仆数百鼓噪而出。昭弟屯骑校尉伷入，遇髦于东止车门，左右诃之，伷众奔走。中护军贾充又逆髦，战于南阙下。髦自用剑，众欲退。太子舍人成济问充曰：‘事急矣！当云何？’充曰：‘公畜汝等，正为今日。今日之事，无所问也。’济即前刺髦，刃出于背。”《魏氏春秋》曰：“帝将诛大将军，诏有司复进位相国，加九锡。帝夜自将宂从仆射李昭、黄门从官焦伯等下陵云台，铠仗授兵，欲因际会，遣使自出致讨，会雨而却。明日，遂见王经等，出黄素诏于怀曰：‘是可忍也，孰不可忍？今当决行此事。’帝遂拔剑升辇，率殿中宿卫仓头官僮，击战鼓，出云龙门。贾充自外而入，帝师溃散，帝犹称天子，手剑奋击，众莫敢逼。充率厉将士，骑督成倅弟济以矛进，帝崩于师。时暴雨，雷电晦冥。”】】司马文王问侍中陈泰曰：【【17||《魏志》曰：“泰字玄伯，司空群之子也。”】】“何以静之？”泰云：“唯杀贾充以谢天下。”文王曰：“可复下此不？”对曰：“但见其上，未见其下。”【【18||干宝《晋纪》曰：“高贵乡公之杀，司马文王召朝臣谋其故，太常陈泰不至。使其舅荀顗召之，告以可不。泰曰：‘世之论者，以泰方于舅，今舅不如泰也。’子弟内外咸共逼之，垂涕而入。文王待之曲室，谓曰：‘玄伯，卿何以处我？’对曰：‘可诛贾充以谢天下。’文王曰：‘为吾更思其次。’泰曰：‘唯有进于此，不知其次。’文王乃止。”《汉晋春秋》曰：“曹髦之薨，司马昭闻之，自投于地曰：‘天下谓我何？’于是召百官议其事。昭垂涕<a id="ch4-back" href="../Text/part0011.xhtml#ch4"><sup>[4]</sup></a>问陈泰曰：‘何以居我？’泰曰：‘公光辅数世，功盖天下，谓当并迹古人，垂美于后，一旦有杀君之事，不亦惜乎！速斩贾充，犹可以自明也。’昭曰：‘公闾不可得杀也，卿更思余计。’泰厉声曰：‘意唯有进于此耳，余无足委者也。’归而自杀。”《魏氏春秋》曰：“泰劝大将军诛贾充，大将军曰：‘卿更思其他。’泰曰：‘岂可使泰复发后言！’遂呕血死。”<img alt="" src="../Images/image00463.jpeg" style="height:0.1em"/>】】</p>



<p>9　和峤为武帝所亲重，语峤曰<a id="ch5-back" href="../Text/part0011.xhtml#ch5"><sup>[5]</sup></a>：“东宫顷似更成进，卿试往看。”还问何如，答云：“皇太子圣质如初。”【【19||《晋诸公赞》曰：“峤字长舆，汝南西平人。父逌，太常，知名。峤少以雅量称，深为贾充所知，每向世祖称之。历尚书、太子少傅。”干宝《晋纪》曰：“皇太子有醇古之风，美于信受。侍中和峤数言于上曰：‘季世多伪，而太子尚信，非四海之主。忧太子不了陛下家事，愿追思文、武之阼。’上既重长適，又怀齐王，朋党之论弗入也。后上谓峤曰：‘太子近入朝，吾谓差进，卿可与荀侍中共往言。’及顗奉诏还，对上曰：‘太子明识弘新，有如明诏。’问峤，峤对曰：‘圣质如初。’上默然。”《晋阳秋》曰：“世祖疑惠帝不可承继大业，遣和峤、荀勖往观察之。既见，勖称叹曰：‘太子德更进茂，不同于故。’峤曰：‘皇太子圣质如初，此陛下家事，非臣所尽。’天下闻之，莫不称峤为忠，而欲灰灭勖也。”按，荀顗清雅，性不阿谀。校之二说，则孙盛为得也。<img alt="" src="../Images/image00463.jpeg" style="height:0.1em"/>】】</p>

<p>10　诸葛靓后入晋，除大司马，召不起。以与晋室有仇，常背洛水而坐。与武帝有旧，帝欲见之而无由，乃请诸葛妃呼靓。既来，帝就太妃間相见。礼毕，酒酣，帝曰：“卿故复忆竹马之好不？”靓曰：“臣不能吞炭漆身，今日复睹圣颜。”因涕泗百行。帝于是惭悔而出。【【20||《晋诸公赞》曰：“吴亡，靓入洛，以父诞为太祖所杀，誓不见世祖。世祖叔母琅邪王妃，靓之姊也。帝后因靓在姊間，往就见焉，靓逃于厕中，于是以至孝发名。时嵇康亦被法，而康子绍死荡阴之役。谈者咸曰：‘观绍、靓二人，然后知忠孝之道区以别矣。’”<img alt="" src="../Images/image00463.jpeg" style="height:0.1em"/>】】</p>

<p>11　武帝语和峤曰：“我欲先痛骂王武子，然后爵之。”峤曰：“武子俊爽，恐不可屈。”帝遂召武子，苦责之，因曰：“知愧不？”【【21||《晋诸公赞》曰：“齐王当出藩，而王济谏请无数，又累遣常山主<a id="ch6-back" href="../Text/part0011.xhtml#ch6"><sup>[6]</sup></a>与妇长广公主共入稽颡，陈乞留之。世祖甚恚，谓王戎曰：‘我兄弟至亲，今出齐王，自朕家计，而甄德、王济连遣妇入来生哭人邪？济等尚尔，况余者乎？’济自此被责，左迁国子祭酒。”】】武子曰：“‘尺布斗粟’之谣，常为陛下耻之！【【22||《汉书》曰：“淮南厉王长，高祖少子也。有罪，文帝徙之于蜀，不食而死。民作歌曰：‘一尺布，尚可缝；一斗粟，尚可舂。兄弟二人，不能相容。’瓒注曰：‘言一尺布帛，可缝而共衣；一斗米粟，可舂而共食。况以天下之广<a id="ch7-back" href="../Text/part0011.xhtml#ch7"><sup>[7]</sup></a>，而不相容也。’”<img alt="" src="../Images/image00463.jpeg" style="height:0.1em"/>】】它人能令疏亲，臣不能使亲疏，以此愧陛下。”</p>


<p>12　杜预之荆州，顿七里桥，朝士悉祖。【【23||王隐《晋书》曰：“预字元凯，京兆杜陵人，汉御史大夫延年十一世孙。祖畿，魏太保。父恕，幽州、荆州刺史。预智谋渊博，明于治乱，常称‘立德者非所企及，立功、立言所庶几也。’累迁河南尹，为镇南将军，都督荆州诸军事，镇襄阳。以平吴勋封当阳侯。预无伎艺之能，身不跨马，射不穿札，而每有大事，辄在将帅之限。赠征南将军，仪同三司。”】】预少贱，好豪侠，不为物所许。杨济既名氏雄俊，不堪，不坐而去。【【24||《八王故事》曰：“济字文通，弘农人，杨骏弟也。有才识，累迁太子太保，与骏同诛。”<img alt="" src="../Images/image00463.jpeg" style="height:0.1em"/>】】须臾，和长舆来，问：“杨右卫何在？”客曰：“向来，不坐而去。”长舆曰：“必大夏门下盘马。”往大夏门，果大阅骑。长舆抱内车，共载归，坐如初。</p>


<p>13　杜预拜镇南将军，朝士悉至，皆在连榻坐。【【25||《语林》曰：“中朝方镇还，不与元凯共坐。预征吴还，独榻，不与宾客共也。”】】时亦有裴叔则。羊穉舒后至，曰：“杜元凯乃复连榻坐客！”不坐便去。【【26||《晋诸公赞》曰：“羊琇字穉舒，泰山人。通济有才干，与世祖同年相善，谓世祖曰：‘后富贵时，见用作领护军各十年。’世祖即位，累迁左将军，特进。”<img alt="" src="../Images/image00463.jpeg" style="height:0.1em"/>】】杜请裴追之，羊去数里住马，既而俱还杜许。</p>


<p>14　晋武帝时，荀勖为中书监，【【27||虞预《晋书》曰：“勖字公曾，颍川颍阴人，汉司空爽曾孙也。十余岁能属文，外祖钟繇曰：‘此儿当及其曾祖。’为安阳令，民生为立祠，累迁侍中、中书监。”】】和峤为令。故事，监、令由来共车。峤性雅正，常疾勖谄谀。【【28||王隐《晋书》曰：“勖性佞媚，誉太子，出齐王，当时私议：损国害民，孙、刘之匹也。后世若有良史，当著《佞幸传》。”】】后公车来，峤便登，正向前坐，不复容勖。勖方更觅车，然后得去。监、令各给车自此始。【【29||曹嘉之《晋纪》曰：“中书监、令常同车入朝。至和峤为令，而荀勖为监，峤意强抗，专车而坐，乃使监、令异车，自此始也。”<img alt="" src="../Images/image00463.jpeg" style="height:0.1em"/>】】</p>



<p>15　山公大儿着短帢<a id="ch8-back" href="../Text/part0011.xhtml#ch8"><sup>[8]</sup></a>，车中倚。武帝欲见之，山公不敢辞，问儿，儿不肯行。时论乃云胜山公。【【30||《晋诸公赞》曰：“山该字伯伦，司徒涛长子也。雄<a id="ch9-back" href="../Text/part0011.xhtml#ch9"><sup>[9]</sup></a>有器识，仕至左卫将军。”<img alt="" src="../Images/image00463.jpeg" style="height:0.1em"/>】】</p>

<p>16　向雄为河内主簿，有公事不及雄，而太守刘淮<a id="ch10-back" href="../Text/part0011.xhtml#ch10"><sup>[10]</sup></a>横怒，遂与杖遣之。雄后为黄门郎，刘为侍中，初不交言。武帝闻之，敕雄复君臣之好。雄不得已，诣刘，再拜曰：“向受诏而来，而君臣之义绝，何如？”于是即去。武帝闻尚不和，乃怒问雄曰：“我令卿复君臣之好，何以犹绝？”【【31||《汉晋春秋》曰：“雄字茂伯，河内人。”《世语》曰：“雄有节<img class="kindle-cn-inline-character" alt="" src="../Images/image00469.jpeg"/>，仕至黄门郎、护军将军。”按，王隐《孙盛不与故君相闻议》曰：“昔在晋初，河内温县领校向雄送御牺牛，不先呈郡，辄随比送洛。值天大热，郡送牛多暍死。台法甚重，太守吴奋召雄与杖，雄不受杖，曰：‘郡牛者亦死也，呈牛者亦死也。’奋大怒，下雄狱，将大治之。会司隶辟雄都官从事，数年，为黄门侍郎。奋为侍中，同省，相避不相见。武帝闻之，给雄酒礼，使诣奋解，雄乃奉诏。”此则非刘淮也。《晋诸公赞》曰：“淮字君平，沛国杼秋人。少以清正称，累迁河内太守、侍中、尚书仆射、司徒。”】】雄曰：“古之君子，进人以礼，退人以礼；今之君子，进人若将加诸膝，退人若将坠诸渊。臣于刘河内，不为戎首亦已幸甚，安复为君臣之好？”武帝从之。【【32||《礼记》曰：“穆公问于子思曰：‘为旧君反服，古邪？’子思曰：‘古之君子，进人以礼，退人以礼，故有旧君反服之礼。今之君子，进人若将加诸膝，退人若将坠诸渊。无为戎首，不亦善乎，又何反服之有？’”郑玄曰：“为兵主来<a id="ch11-back" href="../Text/part0011.xhtml#ch11"><sup>[11]</sup></a>攻伐，故曰戎首也。”<img alt="" src="../Images/image00463.jpeg" style="height:0.1em"/>】】</p>


<p>17　齐王冏为大司马，辅政，【【33||虞预《晋书》曰：“冏字景治，齐王攸子也。少聪惠，及长，谦约好施。赵王伦篡位，冏起义兵诛伦，拜大司马，加九锡，政皆决之。而恣用群小，不复朝觐，遂为长沙王所诛。”】】嵇绍为侍中，诣冏咨事。冏设宰会，召葛旟【【34||《齐王官属名》曰：“旟字虚旟，齐王从事中郎。”《晋阳秋》曰：“齐王起义，转长史。既克赵王伦，与董艾等专执威权。冏败，见诛。”】】董艾等【【35||《八王故事》曰：“艾字叔智，弘农人。祖遇，魏侍中。父缓<a id="ch12-back" href="../Text/part0011.xhtml#ch12"><sup>[12]</sup></a>，秘书监。艾少好功名，不修士检。齐王起义，艾为新汲令，赴军，用艾领右将军。王败，见诛。”<img alt="" src="../Images/image00463.jpeg" style="height:0.1em"/>】】共论时宜。旟等白冏：“嵇侍中善于丝竹，公可令操之。”遂送乐器。绍推却不受。冏曰：“今日共为欢，卿何却邪？”绍曰：“公协辅皇室，令作事可法。绍虽官卑，职备常伯。操丝比竹，盖乐官之事，不可以先王法服为伶人之业。今逼高命，不敢苟辞，当释冠冕，袭私服，此绍之心也。”旟等不自得而退。</p>



<p>18　卢志于众坐【【36||《世语》曰：“志字子通，范阳人，尚书珽少子。少知名，起家邺令，历成都王长史、卫尉卿、尚书郎。”】】问陆士衡：“陆逊、陆抗是君何物？”【【37||抗已见。《吴书》曰：“逊字伯言，吴郡人，世为冠族。初领海昌令，号神君，累迁丞相。”】】答曰：“如卿于卢毓、卢珽。”【【38||《魏志》曰：“毓字子家，涿人。父植，有名于世。累迁吏部郎、尚书。选举，先性行而后言才，进司空。珽，咸熙中为泰山太守，字子笏，位至尚书。”】】士龙失色。【【39||云。别见。】】既出户，谓兄曰：“何至如此，彼容不相知也。”士衡正色曰：“我父祖名播海内，宁有不知？鬼子敢尔！”【【40||《孔氏志怪》曰：“卢充者，范阳人。家西三十里有崔少府墓。充先冬至一日出家西猎，见一麞<a id="ch13-back" href="../Text/part0011.xhtml#ch13"><sup>[13]</sup></a>，举弓而射，即中之。麞倒而复起，充逐之，不觉远。忽见一里门如府舍，门中一铃下有唱家前。充问：‘此何府也？’答曰：‘少府府也。’充曰：‘我衣恶，那得见贵人？’即有人提幞新衣迎之。充着，尽可体，便进见少府，展姓名。酒炙数行，崔曰：‘近得尊府君书，为君索小女婚，故相延耳。’即举书示充。充，父亡时虽小，然已<a id="ch14-back" href="../Text/part0011.xhtml#ch14"><sup>[14]</sup></a>见父手迹，便歔欷无辞。崔即敕内，令女郎庄严，使充就东廊。充至，妇已下车，立席头，共拜。为<a id="ch15-back" href="../Text/part0011.xhtml#ch15"><sup>[15]</sup></a>三日毕，还见崔，崔<a id="ch16-back" href="../Text/part0011.xhtml#ch16"><sup>[16]</sup></a>曰：‘君可归矣。女有娠相，生男，当以相还；生女，当留自养。’敕外严车送客。崔送至门，执手零涕，离别之感，无异生人。复致衣一袭，被褥一副。充便上车，去如电逝，须臾至家。家人相见，悲喜推问，知崔是亡人，而入其墓，追以懊惋。居四年，三月三日临水戏，忽见一犊车，乍浮乍没。既上岸，充往开车后户，见崔氏女与三岁男儿共载。充见之，忻然欲捉其手。女举手指后车曰：‘府君见人<a id="ch17-back" href="../Text/part0011.xhtml#ch17"><sup>[17]</sup></a>。’即见少府，充往问讯。女抱儿还充，又与金碗。别，并赠诗曰：‘煌煌灵芝质，光丽何猗猗。华艳当时显，嘉异表神奇。含英未及秀，中夏罹霜萎。荣曜长幽灭，世路永无施。不悟阴阳运，哲人忽来仪。会浅离别速，皆由灵与祇。何以赠余亲，金碗可颐儿。爱恩从此别，断绝伤肝脾。’充取儿、碗及诗，忽不见二车处。将儿还，四坐谓是鬼魅<a id="ch18-back" href="../Text/part0011.xhtml#ch18"><sup>[18]</sup></a>，佥遥唾之，形如故。问儿：‘谁是汝父？’儿径就充怀。众初怪恶，传省其诗，慨然叹死生之玄通也。充诣市卖碗，高举其价，不欲速售，冀有识者。欻有一老婢，问充得碗之由。还报其大家，即女姨也。遣视之，果是。谓充曰：‘我姨姊，崔少府女，未嫁而亡，家亲痛之，赠一金碗着棺中。今视卿碗甚似，得碗本末可得闻不？’充以事对。即诣充家迎儿。儿有崔氏状，又似充貌<a id="ch19-back" href="../Text/part0011.xhtml#ch19"><sup>[19]</sup></a>。姨曰：‘我舅甥<a id="ch20-back" href="../Text/part0011.xhtml#ch20"><sup>[20]</sup></a>三月末间产。父曰：“春暖，温也，愿休强也。”即字温休。温休盖幽婚也。其兆先彰矣。’儿遂成为令器。历数郡二千石，皆著绩。其后生植，为汉尚书。植子毓，为魏司空。冠盖相承至今也。”<img alt="" src="../Images/image00463.jpeg" style="height:0.1em"/>】】议者疑二陆优劣，谢公以此定之。</p>





<p>19　羊忱性甚贞烈。赵王伦为相国，忱为太傅长史，乃版以参相国军事。使者卒至，忱深惧豫祸，不暇被马，于是帖骑而避。使者追之，忱善射，矢<a id="ch21-back" href="../Text/part0011.xhtml#ch21"><sup>[21]</sup></a>左右发，使者不敢进，遂得免。【【41||《文字志》曰：“忱字长和，一名陶，泰山平阳人。世为冠族。父繇，车骑掾。忱历太傅长史、扬州刺史，迁侍中。永嘉五年，遭乱被害，年五十余。”<img alt="" src="../Images/image00463.jpeg" style="height:0.1em"/>】】</p>

<p>20　王太尉不与庾子嵩交，【【42||王夷甫、庾敳。<img alt="" src="../Images/image00463.jpeg" style="height:0.1em"/>】】庾卿<a id="ch22-back" href="../Text/part0011.xhtml#ch22"><sup>[22]</sup></a>之不置。王曰：“君不得为尔。”庾曰：“卿自君我，我自卿卿。我自用我法，卿自用卿法。”</p>

<p>21　阮宣子伐社树，【【43||阮修。已见。《春秋传》曰：“共工氏有子曰句龙，为后土，后土为社。”《风俗通》曰：“‘《孝经》称：社者，土也。广博不可备敬，故封土以为社而祀之，报功也。’然则社自祀句龙，非土之祭也。”<img alt="" src="../Images/image00463.jpeg" style="height:0.1em"/>】】有人止之。宣子曰：“社而为树，伐树则社亡；树而为社，伐树则社移矣。”</p>

<p>22　阮宣子论鬼神有无者，或以人死有鬼，宣子独以为无，曰：“今见鬼者，云著生时衣服，若人死有鬼，衣服复有鬼邪？”【【44||《论衡》曰：“世谓人死为鬼，非也。人死不为鬼，无知，不能害人。如审鬼者死人精神，人见之宜从裸袒之形，无为见衣带被服也。何则？衣无精神也。由此言之，见衣服象人，则形体亦象人。象人，知非死人之精神也。凡天地之间有鬼，非人死之精神也。”<img alt="" src="../Images/image00463.jpeg" style="height:0.1em"/>】】</p>

<p>23　元皇帝既登阼，以郑后之宠，欲舍明帝而立简文。时议者咸谓：舍长立少，既于理非伦，且明帝以聪亮英断，益宜为储副。周、王诸公并苦争恳切。【【45||《中兴书》曰：“郑太后字阿春，荥阳人。少孤，先嫁田氏，夫亡，依舅吴氏。时中宗敬后虞氏先崩，将纳吴氏，后与吴氏女游后园，有言之于中宗者，纳为夫人，甚宠。生简文。帝即位，尊之曰文宣太后。”】】唯刁玄亮独欲奉少主以阿帝<a id="ch23-back" href="../Text/part0011.xhtml#ch23"><sup>[23]</sup></a>旨，元帝便欲施行，虑诸公不奉诏。于是先唤周侯、丞相入，然后欲出诏付刁。【【46||刁协。】】周、王既入，始至阶头，帝逆遣传诏遏使就东厢。周侯未悟，即却略下阶。丞相披拨传诏，径至御床前，曰：“不审陛下何以见臣？”帝默然无言，乃探怀中黄纸诏裂掷之。由此皇储始定。周侯方慨然愧叹曰：“我常自言胜茂弘，今始知不如也！”【【47||《中兴书》曰：“元皇以明帝及琅邪王裒并非敬后所生，而谓裒有大成之度，胜于明帝，因从容问王导曰：‘立子以德不以年，今二子孰贤？’导曰：‘世子、宣城俱有爽明之德，莫能优劣。如此，故当以年。’于是更封裒为琅邪王。”而此与《世说》互异，然法盛采摭典故，以何为实？且从容调谏<a id="ch24-back" href="../Text/part0011.xhtml#ch24"><sup>[24]</sup></a>，理或可安。岂有登阶一言，曾无奇说，便为之改计乎？<img alt="" src="../Images/image00463.jpeg" style="height:0.1em"/>】】</p>



<p>24　王丞相初在江左，欲结援吴人，请婚陆太尉。对曰：“培塿无松柏，熏莸不同器。【【48||杜预《左传注》曰：“培塿，小阜。松柏，大木也。熏，香草。莸，臭草。”】】玩虽不才，义不为乱伦之始。”【【49||玩已见。<img alt="" src="../Images/image00463.jpeg" style="height:0.1em"/>】】</p>


<p>25　诸葛恢大女适太尉庾亮儿，【【50||《恢别传》曰：“恢字道明，琅邪阳都人。祖诞，司空。父靓，亦知名。恢少有令问，称为明贤。避难江左，中宗召补主簿，累迁尚书令。”《庾氏谱》曰：“庾亮子会，娶恢女，名文彪。”庾会别见。】】次女适徐州刺史羊忱儿。【【51||《羊氏谱》曰：“羊楷字道茂。祖繇，车骑掾。父忱，侍中。楷仕至尚书郎。娶诸葛恢次女。”】】亮子被苏峻害，改适江虨。【【52||虨别见。】】恢儿娶邓攸女。【【53||《诸葛氏谱》曰：“恢子衡，字峻文，仕至荥阳太守。娶河南邓攸女。”】】于时谢尚书求其小女婚。恢乃云：“羊、邓是世婚，江家我顾伊，庾家伊顾我，不能复与谢裒儿婚。”【【54||《永嘉流人名》曰：“裒字幼儒，陈郡人。父衡，博士。裒历侍中、吏部尚书、吴国内史。”】】及恢亡，遂婚。【【55||《谢氏谱》曰：“裒子石，娶恢小女，名文熊。”《中兴书》曰：“石字石奴，历尚书令。聚敛无厌，取讥当世。”<img alt="" src="../Images/image00463.jpeg" style="height:0.1em"/>】】于是王右军往谢家看新妇，犹有恢之遗法，威仪端详，容服光整。王叹曰：“我在遣女裁得尔耳！”</p>






<p>26　周叔治作晋陵太守，周侯、仲智往别。叔治以将别，涕泗不止。仲智恚之曰：“斯人乃妇女，与人别唯啼泣！”便舍去。【【56||邓粲《晋纪》曰：“周谟字叔治，顗次弟也。仕至中护军。嵩字仲智，谟兄也。性绞直果侠，每以才气陵<a id="ch26-back" href="../Text/part0011.xhtml#ch26"><sup>[26]</sup></a>物。顗被害，王敦使人吊焉。嵩曰：‘亡兄，天下有义人，为天下无义人所杀，复何所吊？’敦甚衔之，犹取为从事中郎。因事诛嵩。”《晋阳秋》曰：“嵩事佛，临刑犹诵经。”】】周侯独留，与饮酒言话，临别流涕，抚其背曰：“奴<a id="ch25-back" href="../Text/part0011.xhtml#ch25"><sup>[25]</sup></a>好自爱。”【【57||阿奴，谟小字。<img alt="" src="../Images/image00463.jpeg" style="height:0.1em"/>】】</p>


<p>27　周伯仁为吏部尚书，在省内，夜疾危急。时刁玄亮为尚书令，营救备亲好之至，良久小损。【【58||虞预《晋书》曰：“刁协字玄亮，勃海饶安人。少好学，虽不研精，而多所博涉。中兴制度，皆禀于协。累迁尚书令，中宗信重之。为王敦所忌，举兵讨之，奔<a id="ch27-back" href="../Text/part0011.xhtml#ch27"><sup>[27]</sup></a>至江南，败死<a id="ch28-back" href="../Text/part0011.xhtml#ch28"><sup>[28]</sup></a>。”<img alt="" src="../Images/image00463.jpeg" style="height:0.1em"/>】】明旦，报仲智，仲智狼狈来。始入户，刁下床对之大泣，说伯仁昨危急之状。仲智手批之，刁为辟易于户侧。既前，都不问病，直云：“君在中朝，与和长舆齐名，那与佞人刁协有情！”径便出。</p>

<p>28　王含作庐江郡，贪浊狼籍。王敦护其兄，故于众坐称：“家兄在郡定佳，庐江人士咸称之！”时何充为敦主簿，在坐，正色曰：“充即庐江人，所闻异于此！”敦默然。旁人为之反侧，充晏然神意自若。【【59||《中兴书》曰：“王敦以震主之威，收罗贤俊，辟充为主簿。充知敦有异志，逡巡疏外。及敦称含有惠政，一坐畏敦，击节而已，充独抗之。其时众人为之失色。由是忤敦，出为东海王文学。”<img alt="" src="../Images/image00463.jpeg" style="height:0.1em"/>】】</p>

<p>29　顾孟著尝以酒劝周伯仁，伯仁不受。顾因移劝柱，而语柱曰：“讵可便作栋梁自遇！”周得之欣然，遂为衿契。【【60||徐广《晋纪》曰：“顾显字孟著，吴郡人，骠骑荣兄子。少有重名，泰兴中为骑郎。蚤卒，时为悼惜之。”<img alt="" src="../Images/image00463.jpeg" style="height:0.1em"/>】】</p>

<p>30　明帝在西堂会诸公饮酒，未大醉，帝问：“今名臣共集，何如尧、舜时？”周伯仁为仆射，因厉声曰：“今虽同人主，复那得等于圣治！”帝大怒，还内，作手诏满一黄纸，遂付廷尉令收，因欲杀之。【【61||按，明帝未即位，顗已为王敦所杀，此说非也。<img alt="" src="../Images/image00463.jpeg" style="height:0.1em"/>】】后数日，诏出周，群臣往省之。周曰：“近知当不死，罪不足至此。”</p>

<p>31　王大将军当下，时咸谓无缘尔。伯仁曰：“今主非尧、舜，何能无过？且人臣安得称兵以向朝廷？处仲狼抗刚愎，王平子何在？”【【62||《顗别传》曰：“王敦讨刘隗，时温太真为东宫庶子，在承华门外，与顗相见，曰：‘大将军此举有在，义无有滥。’顗曰：‘君年少，希更事，未有人臣若此而不作乱，共相推戴数年而为此者乎？处仲狼抗而强忌，平子何在？’”《晋阳秋》曰：“王澄为荆州，群贼并起，乃奔豫章。而恃其宿名，犹陵侮敦，敦使<a id="ch30-back" href="../Text/part0011.xhtml#ch30"><sup>[30]</sup></a>勇士路戎等搤而杀之。”《裴子》曰：“平子从荆州下，大将军因<a id="ch31-back" href="../Text/part0011.xhtml#ch31"><sup>[31]</sup></a>欲杀之。而平子左右有二十人，甚健，皆持铁楯、马鞭，平子恒持玉枕。大将军乃犒荆州文武，二十人积饮食，皆不能动，乃借平子玉枕，便持下床。平子手引大将军带绝，与力士斗甚苦，乃得上屋上，久许而死。”<img alt="" src="../Images/image00463.jpeg" style="height:0.1em"/>】】<a id="ch29-back" href="../Text/part0011.xhtml#ch29"><sup>[29]</sup></a></p>

<p>32　王敦既下，住船石头，欲有废明帝意。宾客盈坐，敦知帝聪明，欲以不孝废之。每言帝不孝之状，而皆云“温太真所说。温尝为东宫率，后为吾司马，甚悉之。”须臾，温来，敦便奋其威容，问温曰：“皇太子作人何似？”温曰：“小人无以测君子。”敦声色并厉，欲以威力使从己，乃重问温：“太子何以称佳？”温曰：“钩深致远，盖非浅识所测。然以礼侍亲，可称为孝。”【【63||刘谦之《晋纪》曰：“敦欲废明帝，言于众曰：‘太子子道有亏，温司马昔在东宫，悉其事。’峤既正言，敦忿而愧焉。”<img alt="" src="../Images/image00463.jpeg" style="height:0.1em"/>】】</p>

<p>33　王大将军既反，至石头，周伯仁往见之。谓周曰：“卿何以相负？”对曰：“公戎车犯正，下官忝率六军，而王师不振，以此负公。”【【64||《晋阳秋》曰：“王敦既下，六军败绩。顗长史郝嘏及左右文武劝顗避难。顗曰：‘吾备位大臣，朝廷倾挠，岂可草间求活，投身胡虏邪？’乃与朝士诣敦。敦曰：‘近日战有余力不？’对曰：‘恨力不足，岂有余邪？’”<img alt="" src="../Images/image00463.jpeg" style="height:0.1em"/>】】</p>

<p>34　苏峻既至石头，百僚奔散，【【65||王隐《晋书》曰：“峻字子高，长广掖人。少有才学，仕郡主簿，举孝廉。值中原乱，招合流旧三<a id="ch32-back" href="../Text/part0011.xhtml#ch32"><sup>[32]</sup></a>千余家，结垒本县，宣示王化，收葬枯骨，远近感其恩义，咸共宗焉。讨王敦有功，封公，迁历阳太守。峻外营将表曰：‘鼓自鸣。’峻自斫鼓曰：‘我乡里时有此，则空城。’有顷，诏书征峻。峻曰：‘台下云我反，反岂得活邪？我宁山头望廷尉，不能廷尉望山头。’乃作乱。”《晋阳秋》曰：“峻率众二万，济自横江，至于蒋山，王师败绩。”<img alt="" src="../Images/image00463.jpeg" style="height:0.1em"/>】】唯侍中钟雅独在帝侧。或谓钟曰：“见可而进，知难而退，古之道也。君性亮直，必不容于寇仇，何不用随时之宜而坐待其弊邪？”钟曰：“国乱不能匡，君危不能济，而各逊遁以求免，吾惧董狐将执简而进矣！”</p>

<p>35　庾公临去，顾语钟后事，深以相委。钟曰：“栋折榱崩，谁之责邪？”庾曰：“今日之事，不容复言，卿当期克复之效耳！”钟曰：“想足下不愧荀林父耳。”【【66||《春秋传》曰：“楚庄王围郑，晋使荀林父率师救郑，与楚战于邲，晋师败绩。桓子归，请死。晋平公将许之，士贞子谏而止。后林父败赤狄于曲梁，赏桓子狄臣千室，亦赏士伯以瓜衍之田<a id="ch33-back" href="../Text/part0011.xhtml#ch33"><sup>[33]</sup></a>，曰：‘吾获狄田，子之功也。微子，吾丧伯氏矣。’”<img alt="" src="../Images/image00463.jpeg" style="height:0.1em"/>】】</p>

<p>36　苏峻时，孔群在横塘，为匡术所逼。王丞相保存术，【【67||《会稽后贤记》曰：“群字敬休，会稽山阴人。祖竺，吴豫章太守。父奕，全椒令。群有智局，仕至御史中丞。”《晋阳秋》曰：“匡术为阜陵令，逃亡无行。庾亮征苏峻，术劝峻诛亮，遂与峻同反。后以宛城<a id="ch34-back" href="../Text/part0011.xhtml#ch34"><sup>[34]</sup></a>降。”】】因众坐戏语，令术劝酒，以释横塘之憾。群答曰：“德非孔子，厄同匡人。【【68||《家语》曰：“孔子之宋，匡简子以甲士围之。子路怒，奋戟将战。孔子止之曰：‘夫《诗》《书》之不讲，礼乐之不习，是丘之过也。若述先王之道而为咎者，非丘罪也，命也夫！歌，予和汝。’子路弹剑，孔子和之。曲三终，匡人解甲罢。”】】虽阳和布气，鹰化为鸠，至于识者，犹憎其眼。”【【69||《礼记·月令》曰：“仲春之月，鹰化为鸠。”郑玄曰：“鸠，播谷也。”《夏小正》曰：“鹰则为鸠。鹰也者，其杀之时也；鸠也者，非杀之时也。善变而之仁，故具之。”<img alt="" src="../Images/image00463.jpeg" style="height:0.1em"/>】】</p>



<p>37　苏子高事平，【【70||《灵鬼志谣征》曰：“明帝初，有谣曰：‘高山崩，石自破。’高山，峻也。硕，峻弟也。后诸公诛峻，硕犹据石头，溃散而逃，追斩之。”】】王、庾诸公欲用孔廷尉为丹阳。【【71||孔坦。】】乱离之后，百姓凋弊。孔慨然曰：“昔肃祖临崩，诸君亲升御床，并蒙眷识，共奉遗诏。孔坦疏贱，不在顾命之列。既有艰难，则以微臣为先，今犹俎上腐肉，任人脍截耳！”于是拂衣而去，诸公亦止。【【72||按王隐《晋书》：“苏峻事平，陶侃欲将坦，上用为豫章太守，坦辞母老不行。台以为吴郡。吴郡多名族，而坦年少，乃授吴兴内史。”不闻尹京。<img alt="" src="../Images/image00463.jpeg" style="height:0.1em"/>】】</p>



<p>38　孔车骑与中丞共行，【【73||《孔愉别传》曰：“愉字敬康，会稽山阴人。初辟中宗参军，讨华轶有功，封余不亭侯。愉少时尝得一龟，放于余不溪中，龟于路左顾者数过。及后铸印，而龟左顾，更铸犹如此。印师以闻，愉悟，取而佩焉。累迁尚书左仆射、赠车骑将军。”中丞，孔群也。<img alt="" src="../Images/image00463.jpeg" style="height:0.1em"/>】】在御道逢匡术，宾从甚盛，因往与车骑共语。中丞初不视，直云：“鹰化为鸠，众鸟犹恶其眼。”术大怒，便欲刃之。车骑下车，抱术曰：“族弟发狂，卿为我宥之！”始得全首领。</p>

<p>39　梅颐尝有惠于陶公。后为豫章太守，有事，王丞相遣收之。侃曰：“天子富于春秋，万机自诸侯出，王公既得录，陶公何为不可放？”乃遣人于江口夺之。【【74||《晋诸公赞》曰：“颐字仲真，汝南西平人。少好<a id="ch35-back" href="../Text/part0011.xhtml#ch35"><sup>[35]</sup></a>学隐退，而求<a id="ch36-back" href="../Text/part0011.xhtml#ch36"><sup>[36]</sup></a>实进止。”《永嘉流人名》曰：“颐，领军司马。颐弟陶，字叔真。”邓粲《晋纪》曰：“初，有赞<a id="ch37-back" href="../Text/part0011.xhtml#ch37"><sup>[37]</sup></a>侃于王敦者，乃以从弟廙代侃为荆州，左迁侃广州。侃文武距廙而求侃，敦闻，大怒。及侃将莅广州，过敦，敦陈兵欲害侃。敦咨议参军梅陶谏敦，乃止，厚礼而遣之。”王隐《晋书》亦同。按二书所叙，则有惠于陶是梅陶，非颐也。<img alt="" src="../Images/image00463.jpeg" style="height:0.1em"/>】】颐见陶公，拜，陶公止之。颐曰：“梅仲真膝明日岂可复屈邪？”</p>

<p>40　王丞相作女伎，施设床席。蔡公先在坐，不说而去，王亦不留。【【75||《蔡司徒别传》曰：“谟字道明，济阳考城人。博学有识，避地江左，历左光禄，录尚书事，扬州刺史。薨，赠司空。”<img alt="" src="../Images/image00463.jpeg" style="height:0.1em"/>】】</p>

<p>41　何次道、庾季坚二人并为元辅。【【76||《晋阳秋》曰：“庾冰字季坚，太尉亮之弟也。少有检操，兄亮常器之，曰：‘吾家晏平仲。’累迁车骑将军、江州刺史。”】】成帝初崩，于时嗣君未定，何欲立嗣子，庾及朝议以外寇方强，嗣子冲幼，乃立康帝。【【77||《中兴书》曰：“帝讳岳，字世同，成帝同母弟也。成帝崩，即位，年二十二。”】】康帝登阼，会群臣，谓何曰：“朕今所以承大业，为谁之议？”何答曰：“陛下龙飞，此是庾冰之功，非臣之力。于时用微臣之议，今不睹盛<a id="ch38-back" href="../Text/part0011.xhtml#ch38"><sup>[38]</sup></a>明之世。”【【78||《晋阳秋》曰：“初，显宗临崩，庾冰议立长君，何充谓宜奉皇子。争之不得，充不自安，求处外任。及冰出镇武昌，充自京驰还，言于帝曰：‘冰不宜出，昔年陛下龙飞，使晋德再隆者，冰之勋也。臣无与焉。’”<img alt="" src="../Images/image00463.jpeg" style="height:0.1em"/>】】帝有惭色。</p>



<p>42　江仆射年少，王丞相呼与共棋。王手尝不如两道许，而欲敌道戏，试以观之。江不即下。王曰：“君何以不行？”江曰：“恐不得尔。”【【79||徐广《晋纪》曰：“江虨字思玄，陈留人。博学知名，兼善弈，为中兴之冠。累迁尚书左仆射、护军将军。”】】傍有客曰：“此年少戏乃不恶。”王徐举首曰：“此年少，非唯围棋见胜。”【【80||范汪《棋品》曰：“虨与王恬等，棋第一品，导第五品。”<img alt="" src="../Images/image00463.jpeg" style="height:0.1em"/>】】</p>


<p>43　孔君平疾笃，庾司空为会稽，省之，【【81||庾冰。】】相问讯甚至，为之流涕。庾既下床，孔慨然曰：“大丈夫将终，不问安国宁家之术，乃作儿女子相问！”庾闻，回谢之，请其话言。【【82||王隐《晋书》曰：“坦方直而有雅望。”<img alt="" src="../Images/image00463.jpeg" style="height:0.1em"/>】】</p>


<p>44　桓大司马诣刘尹，卧不起。桓弯弹弹刘枕，丸迸碎床褥间。刘作色而起曰：“使君如馨地，宁可斗战求胜！”【【83||《中兴书》曰：“温曾为徐州刺史。”沛国属徐州，故呼温使君。鬬战者，以温为将也。】】桓甚有恨容。【【84||刘尹，真长。已见。<img alt="" src="../Images/image00463.jpeg" style="height:0.1em"/>】】</p>


<p>45　后来年少多有道深公者。深公谓曰：“黄吻年少，勿为评论宿士。昔尝与元明二帝、王庾二公周旋。”【【85||《高逸沙门传》曰：“晋元、明二帝，游心玄虚，托情道味，以宾友礼待法师。王公、庾公倾心侧席，好同臭味也。”<img alt="" src="../Images/image00463.jpeg" style="height:0.1em"/>】】</p>

<p>46　王中郎年少时，【【86||坦之，已见。】】江虨为仆射，领选，欲拟之为尚书郎。有语王者，王曰：“自过江来，尚书郎正用第二人，何得拟我？”江闻而止。【【87||按，《王彪之别传》曰：“彪之从伯导谓彪之曰：‘选曹举汝为尚书郎，幸可作诸王佐邪？’”此知郎官，寒素之品也。<img alt="" src="../Images/image00463.jpeg" style="height:0.1em"/>】】</p>


<p>47　王述转尚书令，事行便拜。文度曰：“故应让杜许。”蓝田云：“汝谓我堪此不？”文度曰：“何为不堪！但克让自是美事，恐不可阙。”蓝田慨然曰：“既云堪，何为复让？人言汝胜我，定不如我。”【【88||《述别传》曰：“述常以为人之处世，当先量己而后动，义无虚让，是以应辞便当固执。其贞正不踰皆此类。”<img alt="" src="../Images/image00463.jpeg" style="height:0.1em"/>】】</p>

<p>48　孙兴公作《庾公诔》，文多托寄之辞。【【89||绰集载诔文曰：“咨予与公，风流同归。拟量托情，视公犹师。君子之交，相与无私。虚中纳是，吐诚悔非。虽实不敏，敬佩弦韦。永戢话言，口诵心悲。”】】既成，示庾道恩。庾见，慨然送还之，曰：“先君与君自不至于此。”【【90||道恩，庾羲小字。徐广《晋纪》曰：“羲，字叔和，太尉<a id="ch39-back" href="../Text/part0011.xhtml#ch39"><sup>[39]</sup></a>亮第三子。拔尚率到，位建威将军、吴国内史。”<img alt="" src="../Images/image00463.jpeg" style="height:0.1em"/>】】</p>


<p>49　王长史求东阳，抚军不用。【【91||简文。】】后疾笃，临终，抚军哀叹曰：“吾将负仲祖。”于此命用之。长史曰：“人言会稽王痴，真痴。”【【92||王濛，已见。<img alt="" src="../Images/image00463.jpeg" style="height:0.1em"/>】】</p>


<p>50　刘简作桓宣武别驾，后为东曹参军，【【93||《刘氏谱》曰：“简字仲约，南阳人。祖乔，豫州刺史。父珽<a id="ch41-back" href="../Text/part0011.xhtml#ch41"><sup>[41]</sup></a>，颍川太守。简仕至大司马参军。”<img alt="" src="../Images/image00463.jpeg" style="height:0.1em"/>】】颇以刚直见疏。尝听记<a id="ch40-back" href="../Text/part0011.xhtml#ch40"><sup>[40]</sup></a>，简都无言。宣武问：“刘东曹何以不下意？”答曰：“会不能用。”宣武亦无怪色。</p>

<p>51　刘真长、王仲祖共行，日旰未食。有相识小人贻其餐，肴案甚盛，真长辞焉。仲祖曰：“聊以充虚，何苦辞？”真长曰：“小人都不可与作缘。”【【94||孔子称：“唯女子与小人为难养，近之则不逊，远之则怨。”刘尹之意，盖从此言也。<img alt="" src="../Images/image00463.jpeg" style="height:0.1em"/>】】</p>

<p>52　王修龄尝在东山，甚贫乏。【【95||司州，已见。】】陶胡奴为乌程令，【【96||胡奴，陶范小字也。《陶侃别传》曰：“范字道则，侃第十子也，侃诸子中最知名。历尚书秘书监。”何法盛以为第九子。<img alt="" src="../Images/image00463.jpeg" style="height:0.1em"/>】】送一船米遗之，却不肯取。直答语“王修龄若饥，自当就谢仁祖索食，不须陶胡奴米。”</p>


<p>53　阮光禄【【97||阮裕。已见。】】赴山陵，至都，不往殷、刘许，过事便还。诸人相与追之，阮<a id="ch42-back" href="../Text/part0011.xhtml#ch42"><sup>[42]</sup></a>亦知时流必当逐己，乃遄疾而去，至方山不相及。【【98||《中兴书》曰：“裕终日颓然，无所错综，而物自宗之。”<img alt="" src="../Images/image00463.jpeg" style="height:0.1em"/>】】刘尹时为<a id="ch43-back" href="../Text/part0011.xhtml#ch43"><sup>[43]</sup></a>会稽，乃叹曰：“我入，当泊安石渚下耳，不敢复近思旷傍，伊便能捉杖打人，不易。”</p>


<p>54　王、刘与桓公共至覆舟山看。酒酣后，刘牵脚加桓公颈，桓公甚不堪，举手拨去。既还，王长史语刘曰：“伊讵可以形色加人不？”【【99||《温别传》曰：“温有豪迈风气也。”<img alt="" src="../Images/image00463.jpeg" style="height:0.1em"/>】】</p>

<p>55　桓公问桓子野：“谢安石料万石必败，何以不谏？”【【100||子野，桓伊小字也。《续晋阳秋》曰：“伊字叔夏，谯国铚人。父景，护军将军。伊少有才艺，又善声律，加以标悟省率，为王濛、刘惔所知。累迁豫州刺史，赠右将军。”<img alt="" src="../Images/image00463.jpeg" style="height:0.1em"/>】】子野答曰：“故当出于难犯耳！”桓作色曰：“万石挠弱凡才，有何严颜难犯？”</p>

<p>56　罗君章曾在人家，主人令与坐上客共语，答曰：“相识已多，不烦复尔。”【【101||《罗府君别传》曰：“含字君章，桂阳枣<a id="ch44-back" href="../Text/part0011.xhtml#ch44"><sup>[44]</sup></a>阳人。盖楚熊姓之后，启土罗国，遂氏族焉。后寓湘境，故为桂阳人。含，临海太守彦曾孙，荥阳太守缓<a id="ch45-back" href="../Text/part0011.xhtml#ch45"><sup>[45]</sup></a>少子也。桓宣武辟为别驾，以官廨喧扰，于城西池小洲上立茅茨，伐木为床，织苇为席，布衣蔬食，晏若有余。桓公尝谓众坐曰：‘此自江左之清秀，岂惟荆楚而已！’累迁散骑常侍、廷尉、长沙相，致仕中散大夫，门施行马。含自在官舍，有一白雀栖集堂宇，及致仕还家，阶庭忽兰菊挺生。岂非至行之征邪！”<img alt="" src="../Images/image00463.jpeg" style="height:0.1em"/>】】</p>

<p>57　韩康伯病，拄杖前庭消摇。【【102||韩伯。已见。】】见诸谢皆富贵，轰隐交路，叹曰：“此复何异王莽时？”【【103||《汉书》曰：“王莽宗族凡十侯、五大司马。<a id="ch46-back" href="../Text/part0011.xhtml#ch46"><sup>[46]</sup></a>”<img alt="" src="../Images/image00463.jpeg" style="height:0.1em"/>】】</p>


<p>58　王文度为桓公长史时<a id="ch47-back" href="../Text/part0011.xhtml#ch47"><sup>[47]</sup></a>，桓为儿求王女，王许咨蓝田。【【104||王坦之、王述。并已见。】】既还，蓝田爱念文度，虽长大，犹抱着膝上。文度因言桓求己女婚。蓝田大怒，排文度下膝，曰：“恶见。文度已复痴，畏桓温面<a id="ch48-back" href="../Text/part0011.xhtml#ch48"><sup>[48]</sup></a>。兵，那可嫁女与之！”文度还报云：“下官家中先得婚处。”桓公曰：“吾知矣，此尊府君不肯耳。”后桓女遂嫁文度儿。【【105||《王氏谱》曰：“坦之子恺，娶桓温第二女，字伯子。”《中兴书》曰：“恺字茂仁，历吴国内史、丹阳尹，赠太常。”<img alt="" src="../Images/image00463.jpeg" style="height:0.1em"/>】】</p>


<p>59　王子敬数岁时，尝看诸门生樗蒲。见有胜负，因曰：“南风不竞。”【【106||《春秋传》曰：“楚伐郑，师旷曰：‘不害，吾骤歌南风。南风不竞，多死声，楚必无功。’”杜预曰：“歌者吹<a id="ch49-back" href="../Text/part0011.xhtml#ch49"><sup>[49]</sup></a>律以咏八风，南风音微，故曰不竞也。”】】门生辈轻其小儿，乃曰：“此郎亦管中窥豹，时见一斑。”子敬瞋目曰：“远惭荀奉倩，近愧刘真长！”遂拂衣而去。【【107||荀、刘已见。<img alt="" src="../Images/image00463.jpeg" style="height:0.1em"/>】】</p>


<p>60　谢公闻羊绥佳，致意令来，终不肯诣。【【108||《羊氏谱》曰：“绥字仲彦，太山人。父楷，尚书郎。绥仕至中书侍郎。”<img alt="" src="../Images/image00463.jpeg" style="height:0.1em"/>】】后绥为太学博士，因事见谢公，公即取以为主簿。</p>

<p>61　王右军与谢公诣阮公，【【109||阮思旷也。<img alt="" src="../Images/image00463.jpeg" style="height:0.1em"/>】】至门，语谢：“故当共推主人。”谢曰：“推人正自难。”</p>

<p>62　太极殿始成，【【110||徐广《晋纪》曰：“孝武宁康二年，尚书令王彪之等启改作新宫。太元三年二月，内外军六千人始营筑，至七月而成。太极殿高八丈，长二十七丈，广十丈。尚书谢万监视，赐爵关内侯。大匠毛安之关中侯。”】】王子敬时为谢公长史，谢送版，使王题之，王有不平色，语信云：“可掷着门外。”谢后见王，曰：“题之上殿何若？昔魏朝韦诞诸人，亦自为也。”王曰：“魏祚所以不长。”谢以为名言。【【111||宋明帝《文章志》曰：“太原中，新宫成，议者欲屈王献之题榜，以为万代宝。谢安与王语次，因及魏时起陵云阁，忘题榜，乃使韦仲将县梯<a id="ch50-back" href="../Text/part0011.xhtml#ch50"><sup>[50]</sup></a>上题之。比下，须发尽白，裁余气息。还语子弟云：‘宜绝楷法！’安欲以此风动其意。王解其旨，正色曰：‘此奇事。韦仲将魏朝大臣，宁可使其若此？有以知魏德之不长。’安知其心，乃不复逼之。”<img alt="" src="../Images/image00463.jpeg" style="height:0.1em"/>】】</p>


<p>63　王恭欲请江庐奴为长史，晨往诣江，江犹在帐中。王坐，不敢即言。良久乃得及。江不应，【【112||卢奴，江敳小字也。《晋安帝纪》曰：“敳字仲凯，济阳人。祖正<a id="ch51-back" href="../Text/part0011.xhtml#ch51"><sup>[51]</sup></a>，散骑常侍。父虨<a id="ch52-back" href="../Text/part0011.xhtml#ch52"><sup>[52]</sup></a>，仆射。并以义正器素知名当世。敳历位内外，简退著称，历黄门侍郎、骠骑咨议。”】】直唤人取酒，自饮一碗，又不与王。王且笑且言：“那得独饮？”江云：“卿亦复须邪？”更使酌与王。王饮酒毕，因得自解去。未出户，江叹曰：“人自量，固为难！”【【113||《宋书》曰：“敳即湘州江夷之父也，夷字茂远，湘州刺史。”<img alt="" src="../Images/image00463.jpeg" style="height:0.1em"/>】】</p>


<p>64　孝武问王爽：“卿何如卿兄？”王答曰：“风流秀出，臣不如恭，忠孝亦何可以假人！”【【114||《中兴书》曰：“爽忠孝正直。烈宗崩，王国宝夜开门入，为遗诏。爽为黄门郎，距之曰：‘大行晏驾，太子未立，敢有先入者，斩！’国宝惧，乃止。”<img alt="" src="../Images/image00463.jpeg" style="height:0.1em"/>】】</p>

<p>65　王爽与司马太傅饮酒，太傅醉，呼王为“小子”。王曰：“亡祖长史，与简文皇帝为布衣之交；亡姑、亡姊，伉俪二宫。何小子之有？”【【115||《中兴书》曰：“王濛女讳穆之，为哀帝皇后。王蕴女讳法惠，为孝武皇后。”<img alt="" src="../Images/image00463.jpeg" style="height:0.1em"/>】】</p>

<p>66　张玄与王建武先不相识，【【116||张玄已见。建武，王忱也。《晋安帝纪》曰：“忱初作荆州刺史，后为建武将军。”】】后遇于范豫章许，范令二人共语。【【117||范宁已见。】】张因正坐敛衽，王孰视良久，不对。张大失望，便去，范苦譬留之，遂不肯住。范是王之舅，【【118||《王氏谱》曰：“王坦之娶顺阳郡范汪女，名盖，即宁妹也，生忱。”】】乃让王曰：“张玄，吴士之秀，亦见遇于时，而使至于此，深不可解。”王笑曰：“张祖希若欲相识，自应见诣。”范驰报张，张便束带造之。遂举觞对语，宾主无愧色。</p>



<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0011.xhtml#ch1-back">[1]</a>&#160;三：绍兴本、沈校本作“二”。</p>
<p class="fnote"><a id="ch2" href="../Text/part0011.xhtml#ch2-back">[2]</a>&#160;掾：原本误作“椽”。</p>
<p class="fnote"><a id="ch3" href="../Text/part0011.xhtml#ch3-back">[3]</a>&#160;尤：绍兴本、沈校本作“犹”。</p>
<p class="fnote"><a id="ch4" href="../Text/part0011.xhtml#ch4-back">[4]</a>&#160;涕：绍兴本作“泪”。</p>
<p class="fnote"><a id="ch5" href="../Text/part0011.xhtml#ch5-back">[5]</a>&#160;曰：绍兴本、沈校本“无”。</p>
<p class="fnote"><a id="ch6" href="../Text/part0011.xhtml#ch6-back">[6]</a>&#160;常山主：原本作“常山王”，据沈校本改。</p>
<p class="fnote"><a id="ch7" href="../Text/part0011.xhtml#ch7-back">[7]</a>&#160;下之广：绍兴本、沈校本作“子之属”。</p>
<p class="fnote"><a id="ch8" href="../Text/part0011.xhtml#ch8-back">[8]</a>&#160;着短帢：绍兴本、沈校本作“短着帢”，“短”从上句读。</p>
<p class="fnote"><a id="ch9" href="../Text/part0011.xhtml#ch9-back">[9]</a>&#160;雄：绍兴本、沈校本作“雅”。</p>
<p class="fnote"><a id="ch10" href="../Text/part0011.xhtml#ch10-back">[10]</a>&#160;程炎震曰：“淮字君平，则淮当作准，因准省为准，故误为淮耳。”</p>
<p class="fnote"><a id="ch11" href="../Text/part0011.xhtml#ch11-back">[11]</a>&#160;来：原本误作“求”。</p>
<p class="fnote"><a id="ch12" href="../Text/part0011.xhtml#ch12-back">[12]</a>&#160;缓：绍兴本作“绥”。</p>
<p class="fnote"><a id="ch13" href="../Text/part0011.xhtml#ch13-back">[13]</a>&#160;麞：绍兴本、沈校本作“獐”，下同。</p>
<p class="fnote"><a id="ch14" href="../Text/part0011.xhtml#ch14-back">[14]</a>&#160;已：沈校本作“由”。</p>
<p class="fnote"><a id="ch15" href="../Text/part0011.xhtml#ch15-back">[15]</a>&#160;为：绍兴本、沈校本无。</p>
<p class="fnote"><a id="ch16" href="../Text/part0011.xhtml#ch16-back">[16]</a>&#160;崔：绍兴本、沈校本无。</p>
<p class="fnote"><a id="ch17" href="../Text/part0011.xhtml#ch17-back">[17]</a>&#160;人：沈校本作“之”。</p>
<p class="fnote"><a id="ch18" href="../Text/part0011.xhtml#ch18-back">[18]</a>&#160;魅：绍兴本、沈校本作“媚”。</p>
<p class="fnote"><a id="ch19" href="../Text/part0011.xhtml#ch19-back">[19]</a>&#160;貌：绍兴本、沈校本无。</p>
<p class="fnote"><a id="ch20" href="../Text/part0011.xhtml#ch20-back">[20]</a>&#160;甥：绍兴本、沈校本作“生”。</p>
<p class="fnote"><a id="ch21" href="../Text/part0011.xhtml#ch21-back">[21]</a>&#160;矢：绍兴本无。</p>
<p class="fnote"><a id="ch22" href="../Text/part0011.xhtml#ch22-back">[22]</a>&#160;沈校本“卿”上有“日”。</p>
<p class="fnote"><a id="ch23" href="../Text/part0011.xhtml#ch23-back">[23]</a>&#160;帝：沈校本无。</p>
<p class="fnote"><a id="ch24" href="../Text/part0011.xhtml#ch24-back">[24]</a>&#160;谏：绍兴本作“讽”。</p>
<p class="fnote"><a id="ch25" href="../Text/part0011.xhtml#ch25-back">[25]</a>&#160;绍兴本、沈校本“奴”上有“阿”。</p>
<p class="fnote"><a id="ch26" href="../Text/part0011.xhtml#ch26-back">[26]</a>&#160;陵：绍兴本作“凌”。</p>
<p class="fnote"><a id="ch27" href="../Text/part0011.xhtml#ch27-back">[27]</a>&#160;奔：沈校本作“败”。</p>
<p class="fnote"><a id="ch28" href="../Text/part0011.xhtml#ch28-back">[28]</a>&#160;败死：绍兴本作“为人所杀”，沈校本作“为人杀死”。</p>
<p class="fnote"><a id="ch29" href="../Text/part0011.xhtml#ch29-back">[29]</a>&#160;此条原与上条相连，依绍兴本改。</p>
<p class="fnote"><a id="ch30" href="../Text/part0011.xhtml#ch30-back">[30]</a>&#160;使：绍兴本、沈校本作“伏”。</p>
<p class="fnote"><a id="ch31" href="../Text/part0011.xhtml#ch31-back">[31]</a>&#160;因：绍兴本、沈校本作“伺”。</p>
<p class="fnote"><a id="ch32" href="../Text/part0011.xhtml#ch32-back">[32]</a>&#160;三：绍兴本、沈校本作“六”。</p>
<p class="fnote"><a id="ch33" href="../Text/part0011.xhtml#ch33-back">[33]</a>&#160;田：绍兴本作“佰”，沈校本作“县”。</p>
<p class="fnote"><a id="ch34" href="../Text/part0011.xhtml#ch34-back">[34]</a>&#160;李慈铭曰：“案，‘宛’当作‘苑’。苑城者，建康之宫城也。”</p>
<p class="fnote"><a id="ch35" href="../Text/part0011.xhtml#ch35-back">[35]</a>&#160;好：绍兴本作“以”，沈校本无。</p>
<p class="fnote"><a id="ch36" href="../Text/part0011.xhtml#ch36-back">[36]</a>&#160;求：绍兴本、沈校本作“才”。</p>
<p class="fnote"><a id="ch37" href="../Text/part0011.xhtml#ch37-back">[37]</a>&#160;赞：绍兴本、沈校本作“谮”。</p>
<p class="fnote"><a id="ch38" href="../Text/part0011.xhtml#ch38-back">[38]</a>&#160;“盛”，沈校本作“圣”。</p>
<p class="fnote"><a id="ch39" href="../Text/part0011.xhtml#ch39-back">[39]</a>&#160;尉：原本误作“保”。</p>
<p class="fnote"><a id="ch40" href="../Text/part0011.xhtml#ch40-back">[40]</a>&#160;记：绍兴本、沈校本作“讯”。</p>
<p class="fnote"><a id="ch41" href="../Text/part0011.xhtml#ch41-back">[41]</a>&#160;珽：绍兴本、沈校本作“挺”。</p>
<p class="fnote"><a id="ch42" href="../Text/part0011.xhtml#ch42-back">[42]</a>&#160;阮：绍兴本作“既”。</p>
<p class="fnote"><a id="ch43" href="../Text/part0011.xhtml#ch43-back">[43]</a>&#160;为：绍兴本、沈校本作“索”。</p>
<p class="fnote"><a id="ch44" href="../Text/part0011.xhtml#ch44-back">[44]</a>&#160;枣：沈校本作“耒”。</p>
<p class="fnote"><a id="ch45" href="../Text/part0011.xhtml#ch45-back">[45]</a>&#160;缓：绍兴本作“绥”。</p>
<p class="fnote"><a id="ch46" href="../Text/part0011.xhtml#ch46-back">[46]</a>&#160;绍兴本、沈校本下多“外戚莫盛焉”五字。</p>
<p class="fnote"><a id="ch47" href="../Text/part0011.xhtml#ch47-back">[47]</a>&#160;时：绍兴本、沈校本无。</p>
<p class="fnote"><a id="ch48" href="../Text/part0011.xhtml#ch48-back">[48]</a>&#160;“恶见……温面”：沈校本无。</p>
<p class="fnote"><a id="ch49" href="../Text/part0011.xhtml#ch49-back">[49]</a>&#160;吹：绍兴本、沈校本作“次”。</p>
<p class="fnote"><a id="ch50" href="../Text/part0011.xhtml#ch50-back">[50]</a>&#160;梯：绍兴本作“橙”。</p>
<p class="fnote"><a id="ch51" href="../Text/part0011.xhtml#ch51-back">[51]</a>&#160;程炎震曰：“正，当作‘统’，即江应元也。”《晋书·江虨传》吴士鉴注曰：“《世说》注《晋安帝纪》曰：‘敳祖正，散骑常侍。’案，‘祖统’改为‘祖正’，盖梁世避讳，凡‘统’字皆作‘正’。《识鉴篇》注引车频《秦书》徐正，即《载记》之徐统，此可证也。”余嘉锡曰：“此避昭明太子之讳，吴说是也。然本书注中‘统’字亦多不避，盖为宋人所回改，此二条则改之未尽者耳。”</p>
<p class="fnote"><a id="ch52" href="../Text/part0011.xhtml#ch52-back">[52]</a>&#160;虨：绍兴本、沈校本作“彪”。</p>
</body>
</html>