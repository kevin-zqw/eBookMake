<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>忿狷第三十一</title>
</head>
<body>
<div style="page-break-after:always"></div>
<h1 class="kindle-cn-heading-2">忿狷第三十一</h1>
<p>1　魏武有一妓，声最清高，而情性酷恶。欲杀则爱才，欲置则不堪。于是选百人一时俱教。少时，还<a id="ch1-back" href="../Text/part0041.xhtml#ch1"><sup>[1]</sup></a>有一人声及之，便杀恶性者。<img alt="" src="../Images/image00463.jpeg" style="height:0.1em"/></p>
<p>2　王蓝田性急。尝食鸡子，以筯刺之，不得，便大怒，举以掷地。鸡子于地圆转未止，仍下地以屐齿蹍之，又不得，瞋甚，复于地取内口中，啮破即吐之。王右军闻而大笑曰：“使安期有此性，犹当无一豪可论，况蓝田邪？”【【1||《中兴书》曰：“述清贵简正，少所推屈，唯以性急为累。”安期，述父也。有名德。已见。<img alt="" src="../Images/image00463.jpeg" style="height:0.1em"/>】】</p>

<p>3　王司州尝乘雪往王螭许。【【2||王胡之、王恬。并已见。恬小字螭虎。】】司州言气少有牾逆于螭，便作色不夷。司州觉恶，便舆床就之，持其臂曰：“汝讵复足与老兄计？”【【3||按《王氏谱》，胡之是恬从祖兄。<img alt="" src="../Images/image00463.jpeg" style="height:0.1em"/>】】螭拨其手曰：“冷如鬼手馨，强来捉人臂！”</p>


<p>4　桓宣武与袁彦道樗蒱，袁彦道齿不合，遂厉色掷去五木。温太真云：“见袁生迁怒，知颜子为贵。”【【4||《论语》曰：“哀公问弟子孰为好学，孔子曰：‘有颜回者好学，不迁怒，不贰过，不幸短命死矣。’”<img alt="" src="../Images/image00463.jpeg" style="height:0.1em"/>】】</p>

<p>5　谢无奕性麤强。以事不相得，自往数王蓝田，肆言极骂。王正色面壁不敢动。半日，谢去。良久，转头问左右小吏曰：“去未？”答云：“已去。”然后复坐。时人叹其性急而能有所容。<img alt="" src="../Images/image00463.jpeg" style="height:0.1em"/></p>
<p>6　王令诣谢公，值习凿齿已在坐，当与并榻。王徙倚不坐，公引之与对榻。去后，语胡儿曰：“子敬实自清立，但人为尔，多矜咳<a id="ch2-back" href="../Text/part0041.xhtml#ch2"><sup>[2]</sup></a>，殊足损其自然。”【【5||刘谦之《晋纪》曰：“王献之性甚整峻，不交非类。”<img alt="" src="../Images/image00463.jpeg" style="height:0.1em"/>】】</p>

<p>7　王大、王恭尝俱在何仆射坐。【【6||《中兴书》曰：“何澄字子玄，清正有器望。历尚书左仆射。”】】恭时为丹阳尹，大始拜荆州。【【7||《灵鬼志谣征》曰：“初，桓石民为荆州，镇上时<a id="ch3-back" href="../Text/part0041.xhtml#ch3"><sup>[3]</sup></a>，民忽歌《黄昙曲》曰：‘黄昙英，扬州大佛来上朋<a id="ch4-back" href="../Text/part0041.xhtml#ch4"><sup>[4]</sup></a>。’少时，石民死，王忱为荆州。”佛大，忱小字也。<img alt="" src="../Images/image00463.jpeg" style="height:0.1em"/>】】讫将乖之际，大劝恭酒。恭不为饮，大逼强之，转苦，便各以帬带绕手。恭府近千人，悉呼入斋，大左右虽少，亦命前，意便欲相杀。何仆射无计，因起排坐二人之间，方得分散。所谓势利之交，古人羞之。</p>


<p>8　桓南郡小儿时，与诸从兄弟各养鹅共斗。南郡鹅每不如，甚以为忿。乃夜往鹅栏间，取诸兄弟鹅悉杀之。既晓，家人咸以惊骇，云是变怪，以白车骑。车骑曰：“无所致怪，当是南郡戏耳！”问，果如之。</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0041.xhtml#ch1-back">[1]</a>&#160;还：绍兴本作“果”。</p>
<p class="fnote"><a id="ch2" href="../Text/part0041.xhtml#ch2-back">[2]</a>&#160;咳：沈校本作“硋”。</p>
<p class="fnote"><a id="ch3" href="../Text/part0041.xhtml#ch3-back">[3]</a>&#160;时：沈校本作“明”。</p>
<p class="fnote"><a id="ch4" href="../Text/part0041.xhtml#ch4-back">[4]</a>&#160;朋：沈校本作“明”。</p>
</body>
</html>