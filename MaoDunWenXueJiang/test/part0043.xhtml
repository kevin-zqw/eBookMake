<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>尤悔第三十三</title>
</head>
<body>
<div style="page-break-after:always"></div>
<h1 class="kindle-cn-heading-2">尤悔第三十三</h1>
<p>1　魏文帝忌弟任城王骁壮，因在卞太后合共围棋，并噉枣，文帝以毒置诸枣蔕中，自选可食者而进。王弗悟，遂杂进之。既中毒，太后索水救之。帝预敕左右毁缾罐，太后徒跣趋井，无以汲。须臾，遂卒。<a id="ch1-1089-back" href="../Text/part0043.xhtml#ch1-1089"><sup>(1)</sup></a>复欲害东阿，太后曰：“汝已杀我任城，不得复杀我东阿。”<a id="ch2-1089-back" href="../Text/part0043.xhtml#ch2-1089"><sup>(2)</sup></a></p>
<p class="fnote"><a id="ch1-1089" href="../Text/part0043.xhtml#ch1-1089-back">(1)</a>《魏略》曰：“任城威王彰，字子文，太祖卞太后弟二子。性刚勇而黄须，北讨代郡，独与麾下百余人突虏而走。太祖闻曰：‘我黄须儿<a id="ch1-back" href="../Text/part0043.xhtml#ch1"><sup>[1]</sup></a>可用也！’”《魏志春秋》曰：“黄初三年，彰来朝。初，彰问玺绶，将有异志，故来朝不即得见，有此忿惧而暴薨。”</p>
<p class="fnote"><a id="ch2-1089" href="../Text/part0043.xhtml#ch2-1089-back">(2)</a>《魏志·方伎传》曰：“文帝问占梦周宣：‘吾梦磨钱文，欲灭而愈更明，何谓？’宣怅然不对。帝固问之，宣曰：‘陛下家事，虽欲尔，而太后不听，是以欲灭更明耳。’帝欲治弟植之罪，逼于太后，但加贬爵。”<img alt="" src="../Images/image00463.jpeg" style="height:0.1em"/></p>
<p>2　王浑后妻，琅邪颜氏女。王时为徐州刺史，交礼拜讫，王将答拜，观者咸曰：“王侯州将，新妇州民，恐无由答拜。”王乃止。武子以其父不答拜，不成礼，恐非夫妇，不为之拜，谓为颜妾。颜氏耻之。以其门贵，终不敢离。<a id="ch1-1090-back" href="../Text/part0043.xhtml#ch1-1090"><sup>(1)</sup></a></p>
<p class="fnote"><a id="ch1-1090" href="../Text/part0043.xhtml#ch1-1090-back">(1)</a>婚姻之礼，人道之大，岂由一不拜而遂为妾媵者乎？《世说》之言，于是乎纰缪。<img alt="" src="../Images/image00463.jpeg" style="height:0.1em"/></p>
<p>3　陆平原河桥败，为卢志所谗，被诛。<a id="ch1-1091-back" href="../Text/part0043.xhtml#ch1-1091"><sup>(1)</sup></a>临刑叹曰：“欲闻华亭鹤唳，可复得乎！”<a id="ch2-1091-back" href="../Text/part0043.xhtml#ch2-1091"><sup>(2)</sup></a></p>
<p class="fnote"><a id="ch1-1091" href="../Text/part0043.xhtml#ch1-1091-back">(1)</a>王隐《晋书》曰：“成都王颖讨长沙王乂，使陆为都督前锋诸军事。”《机别传》曰：“成都王长史卢志，与机弟云趣舍不同。又黄门孟玖求为邯郸令于颖，颖教付云，云时为左司马，曰：‘刑余之人，不可以君民！’玖闻此怨云，与志谗构日至。及机于七里涧大败，玖诬机谋反所致，颖乃使牵秀斩机。先是，夕梦黑幔绕车，手决不开，恶之。明旦，秀兵奄至，机解戎服，着衣幍见秀，容貌自若，遂见害。时年四十三。军士莫不流涕。是日天地雾合，大风折木，平地尺雪。”干宝《晋纪》曰：“初，陆抗诛步阐，百口皆尽，有识尤之。及机、云见害，三族无遗。”</p>
<p class="fnote"><a id="ch2-1091" href="../Text/part0043.xhtml#ch2-1091-back">(2)</a>《八王故事》曰：“华亭，吴由拳县郊外墅也，有清泉茂林。吴平后，陆机兄弟共游于此十余年。”《语林》曰：“机为河北都督，闻警角之声，谓孙丞曰：‘闻此不如华亭鹤唳。’”故临刑而有此叹。<img alt="" src="../Images/image00463.jpeg" style="height:0.1em"/></p>
<p>4　刘琨善能招延，而拙于抚御。一日虽有数千人归投，其逃散而去亦复如此。所以卒无所建。<a id="ch1-1092-back" href="../Text/part0043.xhtml#ch1-1092"><sup>(1)</sup></a></p>
<p class="fnote"><a id="ch1-1092" href="../Text/part0043.xhtml#ch1-1092-back">(1)</a>邓粲《晋纪》曰：“琨为并州牧，糺合齐盟，驱率戎旅，而内不抚其民，遂至丧军失士，无成功也。”敬彻<a id="ch2-back" href="../Text/part0043.xhtml#ch2"><sup>[2]</sup></a>按，琨以永嘉元年为并州，于时晋阳空城，寇盗四攻，而能收合士众，抗行<a id="ch3-back" href="../Text/part0043.xhtml#ch3"><sup>[3]</sup></a>渊、勒，十年之中，败而能振，不能抚御，其得如此乎？凶荒之日，千里无烟，岂一日有数千人归之？若一日数千人去之，又安得一纪之间以对大难乎？<img alt="" src="../Images/image00463.jpeg" style="height:0.1em"/></p>
<p>5　王平子始下，丞相语大将军：“不可复使羌人东行。”平子面似羌。<a id="ch1-1093-back" href="../Text/part0043.xhtml#ch1-1093"><sup>(1)</sup></a></p>
<p class="fnote"><a id="ch1-1093" href="../Text/part0043.xhtml#ch1-1093-back">(1)</a>按，王澄自为王敦所害，丞相名德，岂应有斯言也！<img alt="" src="../Images/image00463.jpeg" style="height:0.1em"/></p>
<p>6　王大将军起事，丞相兄弟诣阙谢。周侯深忧诸王，始入，甚有忧色。丞相呼周侯曰：“百口委卿！”周直过不应。既入，苦相存救。既释，周大说，饮酒。及出，诸王故在门。周曰：“今年杀诸贼奴，当取金印如斗大系肘后。”大将军至石头，问丞相曰：“周侯可为三公不？”丞相不答。又问：“可为尚书令不？”又不应。因云：“如此，唯当杀之耳！”复默然。逮周侯被害，丞相后知周侯救己，叹曰：“我不杀周侯，周侯由我而死，幽冥中负此人！”<a id="ch1-1094-back" href="../Text/part0043.xhtml#ch1-1094"><sup>(1)</sup></a></p>
<p class="fnote"><a id="ch1-1094" href="../Text/part0043.xhtml#ch1-1094-back">(1)</a>虞预《晋书》曰：“敦克京邑，参军吕漪说敦曰：‘周顗、戴渊皆有名望，足以惑众。视<a id="ch4-back" href="../Text/part0043.xhtml#ch4"><sup>[4]</sup></a>近日之言，无惭惧之色，若不除之，役将未歇也。’敦即然之，遂害渊、顗。初，漪为台郎，渊既上官，素有高气，以漪小器待之，故售其说焉。”<img alt="" src="../Images/image00463.jpeg" style="height:0.1em"/></p>
<p>7　王导、温峤俱见明帝，帝问温前世所以得天下之由。温未答，顷，王曰：“温峤年少未谙，臣为陛下陈之。”王乃具叙宣王创业之始，诛夷名族，宠树同己，及文王之末高贵乡公事。<a id="ch1-1095-back" href="../Text/part0043.xhtml#ch1-1095"><sup>(1)</sup></a>明帝闻之，覆面着床曰：“若如公言，祚安得长！”</p>
<p class="fnote"><a id="ch1-1095" href="../Text/part0043.xhtml#ch1-1095-back">(1)</a>宣王创业，诛曹爽，任蒋济之流者是也。高贵乡公之事已见上。<img alt="" src="../Images/image00463.jpeg" style="height:0.1em"/></p>
<p>8　王大将军于众坐中曰：“诸周由来未有作三公者。”有人答曰：“唯周侯邑五马领头而不克。”大将军曰：“我与周洛下相遇，一面顿尽。值世纷纭，遂至于此！”因为流涕。<a id="ch1-1096-back" href="../Text/part0043.xhtml#ch1-1096"><sup>(1)</sup></a></p>
<p class="fnote"><a id="ch1-1096" href="../Text/part0043.xhtml#ch1-1096-back">(1)</a>邓粲《晋纪》曰：“王敦参军，有于敦坐樗蒱，临当成都<a id="ch5-back" href="../Text/part0043.xhtml#ch5"><sup>[5]</sup></a>，马头被杀，因谓曰：‘周家奕世令望，而位不至三公，伯仁垂作而不果，有似下官此马。’敦慨然流涕曰：‘伯仁总角时，与于东宫相遇，一面披衿，便许之三司，何图不幸，王法所裁，凄怆之深，言何能尽！’”<img alt="" src="../Images/image00463.jpeg" style="height:0.1em"/></p>
<p>9　温公初受刘司空使劝进，母崔氏固驻之，峤绝裾而去。<a id="ch1-1097-back" href="../Text/part0043.xhtml#ch1-1097"><sup>(1)</sup></a>迄于崇贵，乡品犹不过也。每爵皆发诏。<a id="ch2-1097-back" href="../Text/part0043.xhtml#ch2-1097"><sup>(2)</sup></a></p>
<p class="fnote"><a id="ch1-1097" href="../Text/part0043.xhtml#ch1-1097-back">(1)</a>《温氏谱》曰：“峤父襜，娶清河崔参女。”</p>
<p class="fnote"><a id="ch2-1097" href="../Text/part0043.xhtml#ch2-1097-back">(2)</a>虞预《晋书》曰：“元帝即位，以温峤为散骑侍郎。峤以母亡，逼贼，不得往临葬，固辞。诏曰：‘峤以未葬，朝议又颇有异同，故不拜。其令八坐议，吾将折其衷。’”<img alt="" src="../Images/image00463.jpeg" style="height:0.1em"/></p>
<p>10　庾公欲起周子南，子南执辞愈固。庾每诣周，庾从南门入，周从后门出。庾尝一往奄至，周不及去，相对终日。庾从周索食，周出蔬食，庾亦强饭极欢。并语世故，约相推引，同佐世之任。既仕，至将军二千石，<a id="ch1-1098-back" href="../Text/part0043.xhtml#ch1-1098"><sup>(1)</sup></a>而不称意。中宵慨然曰：“大<a id="ch6-back" href="../Text/part0043.xhtml#ch6"><sup>[6]</sup></a>丈夫乃为庾元规所卖！”一叹，遂发背而卒。</p>
<p class="fnote"><a id="ch1-1098" href="../Text/part0043.xhtml#ch1-1098-back">(1)</a>《寻阳记》曰：“周邵字子南，与南阳翟汤隐于寻阳庐山。庾亮临江州，闻翟、周之风，束带蹑履而诣焉。闻庾至，转避之。亮后密往，值邵弹鸟于林，因前与语。还，便云：‘此人可起。’即拔为镇蛮护军、西阳太守。”其集载与邵书曰：“西阳一郡，户口差实，非履道真纯，何以镇其流遁？询之朝野，佥曰足下。今具上表，请足下临之无让。”<img alt="" src="../Images/image00463.jpeg" style="height:0.1em"/></p>
<p>11　阮思旷奉大法，敬信甚至。大儿年未弱冠，忽被笃疾。<a id="ch1-1099-back" href="../Text/part0043.xhtml#ch1-1099"><sup>(1)</sup></a>儿既是偏所爱重，为之祈请三宝，昼夜不懈。谓至诚有感者，必当蒙祐<a id="ch7-back" href="../Text/part0043.xhtml#ch7"><sup>[7]</sup></a>。而儿遂不济。于是结恨释氏，宿命都除。<a id="ch2-1099-back" href="../Text/part0043.xhtml#ch2-1099"><sup>(2)</sup></a></p>
<p class="fnote"><a id="ch1-1099" href="../Text/part0043.xhtml#ch1-1099-back">(1)</a>《阮氏谱》曰：“牖字彦伦，裕长子也。仕至州主簿。”</p>
<p class="fnote"><a id="ch2-1099" href="../Text/part0043.xhtml#ch2-1099-back">(2)</a>以阮公智识，必无此弊。脱此非谬，何其惑欤？夫文王期尽，圣子不能驻其年；释种诛夷，神力无以延其命。故业有定限，报不可移。若请祷而望其灵，匪验而忽其道，固陋之徒耳。岂可以<a id="ch8-back" href="../Text/part0043.xhtml#ch8"><sup>[8]</sup></a>言神明之智者哉？<img alt="" src="../Images/image00463.jpeg" style="height:0.1em"/></p>
<p>12　桓宣武对简文帝，不甚得语。废海西后，宜自申叙，乃豫撰数百语，陈废立之意。既见简文，简文便泣下数十行。宣武矜愧，不得一言。<img alt="" src="../Images/image00463.jpeg" style="height:0.1em"/></p>
<p>13　桓公卧语曰：“作此寂寂，将为文、景所笑！”既而屈起坐曰：“既不能流芳后世，亦不足复遗臭万载邪？”<a id="ch1-1101-back" href="../Text/part0043.xhtml#ch1-1101"><sup>(1)</sup></a></p>
<p class="fnote"><a id="ch1-1101" href="../Text/part0043.xhtml#ch1-1101-back">(1)</a>《续晋阳秋》曰：“桓温既以雄武专朝，任兼将相，其不臣之心，形于音迹。曾卧对亲僚，抚枕而起曰：‘为尔寂寂，为文、景所笑！’众莫敢对。”<img alt="" src="../Images/image00463.jpeg" style="height:0.1em"/></p>
<p>14　谢太傅于东船行，小人引船，或迟或速<a id="ch9-back" href="../Text/part0043.xhtml#ch9"><sup>[9]</sup></a>，或停或待，又放船从横，撞人触岸。公初不呵谴。人谓公常无嗔喜。曾送兄征西葬还，<a id="ch1-1102-back" href="../Text/part0043.xhtml#ch1-1102"><sup>(1)</sup></a>日莫雨驶，小人皆醉，不可处分。公乃于车中手取车柱撞驭人，声色甚厉。夫以水性沈柔，入隘奔激，方之人情，固知迫隘之地，无得保其夷粹。<a id="ch2-1102-back" href="../Text/part0043.xhtml#ch2-1102"><sup>(2)</sup></a></p>
<p class="fnote"><a id="ch1-1102" href="../Text/part0043.xhtml#ch1-1102-back">(1)</a>征西，谢奕。</p>
<p class="fnote"><a id="ch2-1102" href="../Text/part0043.xhtml#ch2-1102-back">(2)</a>《孟子》曰：“湍水决之东则东，决之西则西。搏而跃之，可使过颡；激而行之，可使在山。岂水之性哉？人可使为不善，性亦犹是也。”<img alt="" src="../Images/image00463.jpeg" style="height:0.1em"/></p>
<p>15　简文见田稻不识，问是何草，左右答是稻。简文还，三日不出，云：“宁有赖其末而不识其本？”<a id="ch1-1103-back" href="../Text/part0043.xhtml#ch1-1103"><sup>(1)</sup></a></p>
<p class="fnote"><a id="ch1-1103" href="../Text/part0043.xhtml#ch1-1103-back">(1)</a>文公种菜，曾子牧羊，纵不识稻，何所多悔！此言必虚。<img alt="" src="../Images/image00463.jpeg" style="height:0.1em"/></p>
<p>16　桓车骑在上明畋猎。东信至，传淮上大捷。语左右云：“群谢年少大破贼。”因发病薨。谈者以为此死，贤于让扬之荆。<a id="ch1-1104-back" href="../Text/part0043.xhtml#ch1-1104"><sup>(1)</sup></a></p>
<p class="fnote"><a id="ch1-1104" href="../Text/part0043.xhtml#ch1-1104-back">(1)</a>《续晋阳秋》曰：“桓冲本以将相异宜，才用不同，忖己德量，不及谢安，故解扬州以让安。自谓少经军镇，及为荆州，闻苻坚自出淮、肥<a id="ch10-back" href="../Text/part0043.xhtml#ch10"><sup>[10]</sup></a>，深以根本为虑，遣其随身精兵三千人赴京师。时安已遣诸军，且欲外示闲暇，因令冲军还。冲大惊，曰：‘谢安乃有庙堂之量，不闲将略。吾量贼必破襄阳，而并力淮、肥。今大敌果至，方游谈示暇，遣诸不经事年少，而实寡弱，天下谁知？吾其左衽矣！’俄闻大勋克举，惭慨而薨。”<img alt="" src="../Images/image00463.jpeg" style="height:0.1em"/></p>
<p>17　桓公初报破殷荆州，<a id="ch1-1105-back" href="../Text/part0043.xhtml#ch1-1105"><sup>(1)</sup></a>曾讲《论语》，至“富与贵，是人之所欲，不以其道得之不处”，<a id="ch2-1105-back" href="../Text/part0043.xhtml#ch2-1105"><sup>(2)</sup></a>玄意色甚恶。</p>
<p class="fnote"><a id="ch1-1105" href="../Text/part0043.xhtml#ch1-1105-back">(1)</a>周祗《隆安记》曰：“仲堪以人情注于玄，疑朝廷欲以玄代己，遣道人竺僧<img class="kindle-cn-inline-character" alt="" src="../Images/image00498.jpeg"/>赍宝物遗相王宠幸媒尼左右，以罪状玄，玄知其谋而击灭之。”</p>
<p class="fnote"><a id="ch2-1105" href="../Text/part0043.xhtml#ch2-1105-back">(2)</a>孔安国注曰：“不以其道得富贵，则仁者不处。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0043.xhtml#ch1-back">[1]</a>&#160;儿：绍兴本、沈校本无。</p>
<p class="fnote"><a id="ch2" href="../Text/part0043.xhtml#ch2-back">[2]</a>&#160;彻：绍兴本作“胤”。</p>
<p class="fnote"><a id="ch3" href="../Text/part0043.xhtml#ch3-back">[3]</a>&#160;行：沈校本作“衡”。</p>
<p class="fnote"><a id="ch4" href="../Text/part0043.xhtml#ch4-back">[4]</a>&#160;视：沈校本无。</p>
<p class="fnote"><a id="ch5" href="../Text/part0043.xhtml#ch5-back">[5]</a>&#160;都：绍兴本作“者”。</p>
<p class="fnote"><a id="ch6" href="../Text/part0043.xhtml#ch6-back">[6]</a>&#160;大：绍兴本、沈校本无。</p>
<p class="fnote"><a id="ch7" href="../Text/part0043.xhtml#ch7-back">[7]</a>&#160;祐：沈校本作“佑”。</p>
<p class="fnote"><a id="ch8" href="../Text/part0043.xhtml#ch8-back">[8]</a>&#160;以：绍兴本、沈校本作“与”。</p>
<p class="fnote"><a id="ch9" href="../Text/part0043.xhtml#ch9-back">[9]</a>&#160;速：绍兴本、沈校本作“疾”。</p>
<p class="fnote"><a id="ch10" href="../Text/part0043.xhtml#ch10-back">[10]</a>&#160;肥：绍兴本作“淝”，下同。</p>
</body>
</html>