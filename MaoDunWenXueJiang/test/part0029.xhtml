<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>术解第二十</title>
</head>
<body>
<div style="page-break-after:always"></div>
<h1 class="kindle-cn-heading-2">术解第二十</h1>
<p>1　荀勖善解音声，时论谓之闇解。遂调律吕，正雅乐。每至正会，殿庭作乐，自调宫商，无不谐韵。阮咸妙赏，时谓神解。每公会作乐，而心谓之不调。既无一言直勖，意忌之，遂出阮为始平太守。后有一田父耕于野，得周时玉尺，便是天下正尺。荀试以校己所治钟鼓、金石、丝竹，皆觉短一黍，于是伏阮神识。<a id="ch1-833-back" href="../Text/part0029.xhtml#ch1-833"><sup>(1)</sup></a></p>
<p class="fnote"><a id="ch1-833" href="../Text/part0029.xhtml#ch1-833-back">(1)</a>《晋后略》曰：“钟律之器，自周之未废，而汉成、哀之间，诸儒修而治之。至后汉末，复隳矣。魏氏使协律知音者杜夔造之，不能考之典礼，徒依于时丝管之声、时之尺寸而制之，甚乖失礼度。于是世祖命中书监荀勖依典制定钟律。既铸律<a id="ch1-back" href="../Text/part0029.xhtml#ch1"><sup>[1]</sup></a>管，募求古器，得周时玉律数枚，比之不差。又诸郡舍仓库，或有汉时故钟，以律命之，皆不叩而应，声响韵合，又若俱成。”《晋诸公赞》曰：“律成，散骑侍郎阮咸谓勖所造声高，高则悲。夫亡国之音哀以思，其民困。今声不合雅，惧非德政中和之音，必是古今尺有长短所致。然今钟磬是魏时杜夔所造，不与勖律相应，音声舒雅，而久不知夔所造，时人为之，不足改易。勖性自矜，乃因事左迁咸为始平太守，而病卒。后得地中古铜尺校度勖今尺，短四分，方明咸果解音，然无能正者。”干宝《晋纪》曰：“荀勖始造《正德》《大象》之舞，以魏杜夔所制律吕校大乐，本音不和。后汉至魏，尺长于古四分有余，而夔据之，是以失韵。乃依周礼，积粟以起度量，以度古器，符于本铭，遂以为式，用之郊庙。”<img alt="" src="../Images/image00463.jpeg" style="height:0.1em"/></p>
<p>2　荀勖尝在晋武帝坐上食笋进饭，谓在坐人曰：“此是劳薪炊也。”坐者未之信，密遣问之，实用故车脚。<img alt="" src="../Images/image00463.jpeg" style="height:0.1em"/></p>
<p>3　人有相羊祜父墓，后应出受命君。祜恶其言，遂掘断墓后以坏其势。相者立视之，曰：“犹应出折臂三公。”俄而祜坠马折臂，位果至公。<a id="ch1-835-back" href="../Text/part0029.xhtml#ch1-835"><sup>(1)</sup></a></p>
<p class="fnote"><a id="ch1-835" href="../Text/part0029.xhtml#ch1-835-back">(1)</a>《幽明录》曰：“羊祜工骑乘。有一儿五六岁，端明可喜。掘墓之后，儿即亡。羊时为襄阳都督，因盘马落地，遂折臂。于时士林咸叹其忠诚。”<img alt="" src="../Images/image00463.jpeg" style="height:0.1em"/></p>
<p>4　王武子善解马性。尝乘一马，着连钱障泥。前有水，终日不肯渡。王云：“此必是惜障泥。”使人解去，便径渡。<a id="ch1-836-back" href="../Text/part0029.xhtml#ch1-836"><sup>(1)</sup></a></p>
<p class="fnote"><a id="ch1-836" href="../Text/part0029.xhtml#ch1-836-back">(1)</a>《语林》曰：“武子性爱马，亦甚别之。故杜预道王武子有马癖，和长舆有钱癖。武帝问杜<a id="ch2-back" href="../Text/part0029.xhtml#ch2"><sup>[2]</sup></a>预：‘卿有何癖？’对曰：‘臣有《左传》癖。’”<img alt="" src="../Images/image00463.jpeg" style="height:0.1em"/></p>
<p>5　陈述为大将军掾，甚见爱重。及亡，郭璞往哭之，甚哀，乃呼曰：“嗣祖，焉知非福！”俄而大将军作乱，如其所言。<a id="ch1-837-back" href="../Text/part0029.xhtml#ch1-837"><sup>(1)</sup></a></p>
<p class="fnote"><a id="ch1-837" href="../Text/part0029.xhtml#ch1-837-back">(1)</a>《陈氏谱》曰：“述字嗣祖，颍川许昌人。有美名。”<img alt="" src="../Images/image00463.jpeg" style="height:0.1em"/></p>
<p>6　晋明帝解占冢宅，闻郭璞为人葬，帝微服往看。因问主人：“何以葬龙角？此法当灭族！”主人曰：“郭云：‘此葬龙耳，不出三年，当致天子。’”帝问：“为是出天子邪？”答曰：“非出天子，能致天子问耳。”<a id="ch1-838-back" href="../Text/part0029.xhtml#ch1-838"><sup>(1)</sup></a></p>
<p class="fnote"><a id="ch1-838" href="../Text/part0029.xhtml#ch1-838-back">(1)</a>《青鸟<a id="ch3-back" href="../Text/part0029.xhtml#ch3"><sup>[3]</sup></a>子相冢书》曰：“葬龙之角，暴富贵，后当灭门。”<img alt="" src="../Images/image00463.jpeg" style="height:0.1em"/></p>
<p>7　郭景纯过江，居于暨阳，墓去水不盈百步，时人以为近水。景纯曰：“将当为陆。”<a id="ch1-839-back" href="../Text/part0029.xhtml#ch1-839"><sup>(1)</sup></a>今沙涨，去墓数十里皆为桑田。其诗曰：“北阜烈烈，巨海混混，垒垒三坟，唯母与昆。”</p>
<p class="fnote"><a id="ch1-839" href="../Text/part0029.xhtml#ch1-839-back">(1)</a>《璞别传》曰：“璞少好经术，明解卜筮。永嘉中<a id="ch4-back" href="../Text/part0029.xhtml#ch4"><sup>[4]</sup></a>，海内将乱，璞投策叹曰：‘黔黎将同异类矣！’便结亲昵十余家南渡江，居于暨阳。”<img alt="" src="../Images/image00463.jpeg" style="height:0.1em"/></p>
<p>8　王丞相令郭璞试作一卦，卦成，郭意色甚恶，云：“公有震厄！”王问：“有可消伏理不？”郭曰：“命驾西出数里，得一柏树，截断如公长，置床上常寝处，灾可消矣。”王从其语，数日中，果震柏粉碎。子弟皆称庆。<a id="ch1-840-back" href="../Text/part0029.xhtml#ch1-840"><sup>(1)</sup></a>大将军云：“君乃复委罪于树木。”</p>
<p class="fnote"><a id="ch1-840" href="../Text/part0029.xhtml#ch1-840-back">(1)</a>王隐《晋书》曰：“璞消灾转祸，扶厄择胜，时人咸言京、管不及。”<img alt="" src="../Images/image00463.jpeg" style="height:0.1em"/></p>
<p>9　桓公有主簿善别酒，有酒辄令先尝。好者谓“青州从事”，恶者谓“平原督邮”。青州有齐郡，平原有鬲县。“从事”言到脐，“督邮”言在鬲上住。<img alt="" src="../Images/image00463.jpeg" style="height:0.1em"/></p>
<p>10　郗愔信道甚精勤，常患腹内恶，诸医不可疗。闻于法开有名，往迎之。既来，便脉，云：“君侯所患，正是精进太过所致耳。”合一剂汤与之。一服，即大下，去数段纸许，如拳大，剖看，乃先所服符也。<a id="ch1-842-back" href="../Text/part0029.xhtml#ch1-842"><sup>(1)</sup></a></p>
<p class="fnote"><a id="ch1-842" href="../Text/part0029.xhtml#ch1-842-back">(1)</a>《晋书》曰：“法开善医术，尝行，莫投主人，妻产，而儿积日不堕。法开曰：‘此易治耳。’杀一肥羊，食十余脔而针之。须臾儿下，羊膋裹儿出。其精妙如此。”<img alt="" src="../Images/image00463.jpeg" style="height:0.1em"/></p>
<p>11　殷中军妙解经脉，中年都废。有常所给使，忽叩头流血。浩问其故，云：“有死事，终不可说。”诘问良久，乃云：“小人母年垂百岁，抱疾来久，若蒙官一脉，便有活理，讫就屠戮无恨。”浩感其至性，遂令舁来，为诊脉处方。始服一剂汤，便愈。于是悉焚经方。</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0029.xhtml#ch1-back">[1]</a>&#160;绍兴本、沈校本“律”下有“之”。</p>
<p class="fnote"><a id="ch2" href="../Text/part0029.xhtml#ch2-back">[2]</a>&#160;杜：绍兴本、沈校本无。</p>
<p class="fnote"><a id="ch3" href="../Text/part0029.xhtml#ch3-back">[3]</a>&#160;鸟：绍兴本、沈校本作“乌”。</p>
<p class="fnote"><a id="ch4" href="../Text/part0029.xhtml#ch4-back">[4]</a>&#160;中：沈校本作“末”。</p>
</body>
</html>