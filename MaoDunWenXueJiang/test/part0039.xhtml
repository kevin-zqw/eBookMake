<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>俭啬第二十九</title>
</head>
<body>
<div style="page-break-after:always"></div>
<h1 class="kindle-cn-heading-2">俭啬第二十九</h1>
<p>1　和峤性至俭，家有好李，王武子求之，与不过数十。王武子因其上直，率将少年能食之者，持斧诣园，饱共噉毕，伐之，送一车枝与和公。问曰：“何如君李？”和既得，唯笑而已。【【1||《晋诸公赞》曰：“峤性不通，治家富拟王公，而至俭，将有犯义之名。”《语林》曰：“峤诸弟往园中食李，而皆计核责钱。故峤妇弟王济伐之也。”<img alt="" src="../Images/image00463.jpeg" style="height:0.1em"/>】】</p>

<p>2　王戎俭吝，其从子婚，与一单衣，后更责之。【【2||王隐《晋书》曰：“戎性至俭，不能自奉养，财不出外，天下人谓为膏肓之疾。”<img alt="" src="../Images/image00463.jpeg" style="height:0.1em"/>】】</p>

<p>3　司徒王戎既贵且富，区宅僮牧、膏田水碓之属，洛下无比。契疏鞅掌，每与夫人烛下散筹筭计。【【3||《晋诸公赞》曰：“戎性简要，不治仪望，自遇甚薄，而产业过丰，论者以为台辅之望不重。”王隐《晋书》曰：“戎好治生，园田周遍天下，翁妪二人，常以象牙筹昼夜筭计家资。”《晋阳秋》曰：“戎多殖财贿，常若不足。或谓戎故以此自晦也。”戴逵论之曰：“王戎晦默于危乱之际，获免忧祸，既明且哲，于是在矣。或曰：‘大臣用心，岂其然乎？’逵曰：‘运有险易，时有昏明，如子之言，则蘧瑗、季札之徒，皆负责矣。自古而观，岂一王戎也哉？’”<img alt="" src="../Images/image00463.jpeg" style="height:0.1em"/>】】</p>

<p>4　王戎有好李，卖之，恐人得其种，恒钻其核。<img alt="" src="../Images/image00463.jpeg" style="height:0.1em"/></p>
<p>5　王戎女适裴頠，贷钱数万。女归，戎色不说。女遽还钱，乃释然。<img alt="" src="../Images/image00463.jpeg" style="height:0.1em"/></p>
<p>6　卫江州在寻阳，【【4||《永嘉流人名》曰：“卫展字道舒，河东安邑人。祖列，彭城护军。父韶，广平令。展，光熙初除鹰扬将军、江州刺史。”】】有知旧人投之，都不料理，唯饷王不留行一斤。此人得饷便命驾。【【5||《本草》曰：“王不留行，生太山，治金疮，除风，久服之，轻身。”】】李弘范闻之曰：“家舅刻薄，乃复驱使草<a id="ch1-back" href="../Text/part0039.xhtml#ch1"><sup>[1]</sup></a>木。”【【6||《中兴书》曰：“李轨字弘范，江夏人。仕至尚书郎。”按，轨，刘氏之甥，此应弘度，非弘范<a id="ch2-back" href="../Text/part0039.xhtml#ch2"><sup>[2]</sup></a>也。<img alt="" src="../Images/image00463.jpeg" style="height:0.1em"/>】】</p>



<p>7　王丞相俭节，帐下甘果盈溢不散。涉春烂败，都督白之，公令舍去。曰：“慎不可令大郎知。”【【7||王悦也。<img alt="" src="../Images/image00463.jpeg" style="height:0.1em"/>】】</p>

<p>8　苏峻之乱，庾太尉南奔见陶公，陶公雅相赏重。陶性俭吝，及食，噉薤，庾因留白。陶问：“用此何为？”庾云：“故可种。”于是大叹庾非唯风流，兼有治实。<img alt="" src="../Images/image00463.jpeg" style="height:0.1em"/></p>
<p>9　郗公大聚敛，有钱数千万。嘉宾意甚不同，常朝旦问讯。郗家法，子弟不坐。因倚语移时，遂及财货事。郗公曰：“汝正当欲得吾钱耳！”乃开库一日，令任意用。郗公始正谓损数百万许，嘉宾遂一日乞与亲友，周旋略尽。郗公闻之，惊怪不能已已。【【8||《中兴书》曰：“超少卓荦而<a id="ch3-back" href="../Text/part0039.xhtml#ch3"><sup>[3]</sup></a>不羁，有旷世之度。”】】</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0039.xhtml#ch1-back">[1]</a>&#160;草：绍兴本作“卉”。</p>
<p class="fnote"><a id="ch2" href="../Text/part0039.xhtml#ch2-back">[2]</a>&#160;绍兴本、沈校本“范”下有“者”。</p>
<p class="fnote"><a id="ch3" href="../Text/part0039.xhtml#ch3-back">[3]</a>&#160;而：沈校本无。</p>
</body>
</html>