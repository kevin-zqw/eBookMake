<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>雅量第六</title>
</head>
<body>
<div style="page-break-after:always"></div>
<h1 class="kindle-cn-heading-2">雅量第六</h1>
<p>1　豫章太守顾邵<a id="ch1-back" href="../Text/part0012.xhtml#ch1"><sup>[1]</sup></a>，<a id="ch1-351-back" href="../Text/part0012.xhtml#ch1-351"><sup>(1)</sup></a>是雍之子。邵在郡卒，雍盛集僚属自围棋。<a id="ch2-351-back" href="../Text/part0012.xhtml#ch2-351"><sup>(2)</sup></a>外启信至，而无儿书，虽神气不变，而心了其故，以爪掐掌，血流沾褥。宾客既散，方叹曰：“已无延陵之高，岂可有丧明之责！”<a id="ch3-351-back" href="../Text/part0012.xhtml#ch3-351"><sup>(3)</sup></a>于是豁情散哀，颜色自若。</p>
<p class="fnote"><a id="ch1-351" href="../Text/part0012.xhtml#ch1-351-back">(1)</a>环济《吴纪》曰：“邵字孝则，吴郡人。年二十七起家为豫章太守，举善以教民，风化大行。”</p>
<p class="fnote"><a id="ch2-351" href="../Text/part0012.xhtml#ch2-351-back">(2)</a>《江表传》曰：“雍字元叹，曾就蔡伯喈，伯喈赏异之，以其名与之。”《吴志》曰：“雍累迁尚书令，封阳遂乡侯，拜侯还第，家人不知。为人不饮酒，寡言语。孙权尝曰：‘顾侯在坐，令人不乐。’位至丞相。”</p>
<p class="fnote"><a id="ch3-351" href="../Text/part0012.xhtml#ch3-351-back">(3)</a>《礼记》曰：“延陵季子适齐，及其反也，其长子死，葬于嬴、博之间。孔子曰：‘延陵季子，吴之习于礼者也。’往而观其葬焉。其坎深不至于泉，其敛以时服。既葬而封，广轮掩坎，其高可隐也。既封，左袒，右还其封，且号者三，曰：‘骨肉归复于土，命也。若魂气，则无不之也。’而遂行。孔子曰：‘延陵季子之于礼也，其合矣乎！’”“子夏哭其子而丧其明，曾子吊之，曰：‘朋友丧明则哭之。’曾子哭，子夏亦哭，曰：‘天乎！予之无罪也！’曾子怒曰：‘商，汝何无罪也？吾与汝事夫子于洙、泗之间，退而老于西河之上，使西河之民，疑汝于夫子，尔罪一也。丧尔亲，使民未有闻焉，尔罪二也。丧尔子，丧尔明，尔罪三也。’子夏投其杖而拜曰：‘吾过矣！吾过矣！’”<img alt="" src="../Images/image00463.jpeg" style="height:0.1em"/></p>
<p>2　嵇中散临刑东市，神气不变。索琴弹之，奏《广陵散》。曲终，曰：“袁孝尼尝请学此散，吾靳固不<a id="ch2-back" href="../Text/part0012.xhtml#ch2"><sup>[2]</sup></a>与，《广陵散》于今绝矣！”<a id="ch1-352-back" href="../Text/part0012.xhtml#ch1-352"><sup>(1)</sup></a>太学生三千人上书，请以为师，不许。文王亦寻悔焉。<a id="ch2-352-back" href="../Text/part0012.xhtml#ch2-352"><sup>(2)</sup></a></p>
<p class="fnote"><a id="ch1-352" href="../Text/part0012.xhtml#ch1-352-back">(1)</a>《晋阳秋》曰：“初，康与东平吕安亲善。安嫡兄逊淫安妻徐氏，安欲告逊遣妻，以咨于康，康喻而抑之。逊内不自安，阴告安挝母，表求徙边。安当徙，诉自理，辞引康。”《文士传》曰：“吕安罹事，康诣狱以明之。钟会庭论康，曰：‘今皇道开明，四海风靡，边鄙无诡随之民，街巷无异口之议。而康上不臣天子，下不事王侯，轻时傲世，不为物用，无益于今，有败于俗。昔太公诛华士，孔子戮少正卯，以其负才乱群惑众也。今不诛康，无以清洁王道。’于是录康闭狱。临死，而兄弟亲族咸与共别。康颜色不变，问其兄曰：‘向以琴来不邪？’兄曰：‘以来。’康取调之，为《太平引》，曲成，叹曰：‘《太平引》于今绝也！’”</p>
<p class="fnote"><a id="ch2-352" href="../Text/part0012.xhtml#ch2-352-back">(2)</a>王隐《晋书》曰：“康之下狱，太学生数千人请之，于时豪俊皆随康入狱，悉解喻，一时散遣。康竟与安同诛。”<img alt="" src="../Images/image00463.jpeg" style="height:0.1em"/></p>
<p>3　夏侯太初尝倚柱作书。时大雨，霹雳破所倚柱，衣服焦，然神色无变，书亦如故。宾客左右皆跌荡不得住。<a id="ch1-353-back" href="../Text/part0012.xhtml#ch1-353"><sup>(1)</sup></a></p>
<p class="fnote"><a id="ch1-353" href="../Text/part0012.xhtml#ch1-353-back">(1)</a>见顾恺之《书赞》。《语林》曰：“太初从魏帝拜陵，陪列于松柏下<a id="ch3-back" href="../Text/part0012.xhtml#ch3"><sup>[3]</sup></a>。时暴雨霹雳，正中所立之树。冠冕焦坏，左右睹之皆伏，太初颜色不改。”臧荣绪又以为诸葛诞也。<img alt="" src="../Images/image00463.jpeg" style="height:0.1em"/></p>
<p>4　王戎七岁，尝与诸小儿游。看道边李树多子折枝。诸儿竞走取之，唯戎不动。人问之，答曰：“树在道边而多子，此必苦李。”取之，信然。<a id="ch1-354-back" href="../Text/part0012.xhtml#ch1-354"><sup>(1)</sup></a></p>
<p class="fnote"><a id="ch1-354" href="../Text/part0012.xhtml#ch1-354-back">(1)</a>《名士传》曰：“戎由是幼有神理之称也。”<img alt="" src="../Images/image00463.jpeg" style="height:0.1em"/></p>
<p>5　魏明帝于宣武场上断虎爪牙，纵百姓观之。王戎七岁，亦往看。虎承间攀栏而吼，其声震地，观者无不辟易颠仆。戎湛然不动，了无恐色。<a id="ch1-355-back" href="../Text/part0012.xhtml#ch1-355"><sup>(1)</sup></a></p>
<p class="fnote"><a id="ch1-355" href="../Text/part0012.xhtml#ch1-355-back">(1)</a>《竹林七贤论》曰：“明帝自阁上望见，使人问戎姓名而异之。”<img alt="" src="../Images/image00463.jpeg" style="height:0.1em"/></p>
<p>6　王戎为侍中，南郡太守刘肈遗筒中笺布五端，戎虽不受，厚报其书。<a id="ch1-356-back" href="../Text/part0012.xhtml#ch1-356"><sup>(1)</sup></a></p>
<p class="fnote"><a id="ch1-356" href="../Text/part0012.xhtml#ch1-356-back">(1)</a>《晋阳秋》曰：“司隶校尉刘毅奏：‘南郡太守刘肈以布五十疋、杂物遗前豫州刺史王戎，请槛车征付廷尉治罪，除名终身。’戎以书未达，不坐。”《竹林七贤论》曰：“戎报肈书，议者佥以为讥。世祖患之，乃发口诏曰：‘以戎之为士，义岂怀私？’议者乃息，戎亦不谢。”<img alt="" src="../Images/image00463.jpeg" style="height:0.1em"/></p>
<p>7　裴叔则被收，神气无变，举止自若。求纸笔作书。书成，救者多，乃得免。后位仪同三司。<a id="ch1-357-back" href="../Text/part0012.xhtml#ch1-357"><sup>(1)</sup></a></p>
<p class="fnote"><a id="ch1-357" href="../Text/part0012.xhtml#ch1-357-back">(1)</a>《晋诸公赞》曰：“楷息瓒，取杨骏女。骏诛，以相<a id="ch4-back" href="../Text/part0012.xhtml#ch4"><sup>[4]</sup></a>婚党，收付廷尉。侍中傅祗证楷素意，由此得免。”《名士传》曰：“楚王之难，李肈恶楷名重，收将害之。楷神色不变，举动自若，诸人请救，得免。”《晋阳秋》曰：“楷与王戎俱加仪同三司。”<img alt="" src="../Images/image00463.jpeg" style="height:0.1em"/></p>
<p>8　王夷甫尝属族人事，经时未行，遇于一处饮燕，因语之曰：“近属尊事，那得不行？”族人大怒，便举樏掷其面。夷甫都无言，盥洗毕，牵王丞相臂，与共载去。在车中照镜，语丞相曰：“汝看我眼光，乃出牛背上。”<a id="ch1-358-back" href="../Text/part0012.xhtml#ch1-358"><sup>(1)</sup></a></p>
<p class="fnote"><a id="ch1-358" href="../Text/part0012.xhtml#ch1-358-back">(1)</a>王夷甫盖自谓风神英俊，不至与人校。<img alt="" src="../Images/image00463.jpeg" style="height:0.1em"/></p>
<p>9　裴遐在周馥所，馥设主人。<a id="ch1-359-back" href="../Text/part0012.xhtml#ch1-359"><sup>(1)</sup></a>遐与人围棋，馥司马行酒。遐<a id="ch5-back" href="../Text/part0012.xhtml#ch5"><sup>[5]</sup></a>正戏，不时为饮。司马恚，因曳遐坠地。遐还坐，举止如常，颜色不变，复戏如故。王夷甫问遐：“当时何得颜色不异？”答曰：“直是闇当故耳。”<a id="ch2-359-back" href="../Text/part0012.xhtml#ch2-359"><sup>(2)</sup></a></p>
<p class="fnote"><a id="ch1-359" href="../Text/part0012.xhtml#ch1-359-back">(1)</a>邓粲《晋纪》曰：“馥字祖宣，汝南人。代刘淮为镇东将军，镇寿阳。移檄四方，欲奉迎天子。元皇使甘卓攻之，馥出奔，道卒。”</p>
<p class="fnote"><a id="ch2-359" href="../Text/part0012.xhtml#ch2-359-back">(2)</a>一作“闇故当耳”，一作“真是斗将故耳”。<img alt="" src="../Images/image00463.jpeg" style="height:0.1em"/></p>
<p>10　刘庆孙在太傅府，于时人士多为所构，唯庾子嵩纵心事外，无迹可间。后以其性俭家富，说太傅令换千万，冀其有吝，于此可乘。<a id="ch1-360-back" href="../Text/part0012.xhtml#ch1-360"><sup>(1)</sup></a>太傅于众坐中问庾，庾时颓然已醉，帻坠几上，以头就穿取，徐答云：“下官家故可有两娑千万，随公所取。”于是乃服。后有人向庾道此，庾曰：“可谓以小人之虑，度君子之心。”</p>
<p class="fnote"><a id="ch1-360" href="../Text/part0012.xhtml#ch1-360-back">(1)</a>《晋阳秋》曰：“刘舆字庆孙，中山人。有豪侠才算，善交结，为范阳王虓所昵，虓薨，太傅召之，大相委仗，用为长史。”《八王故事》曰：“司马越字元超，高密王泰长子。少尚布衣之操，为中外所归。累迁司空、太傅。”<img alt="" src="../Images/image00463.jpeg" style="height:0.1em"/></p>
<p>11　王夷甫与裴景声志好不同，景声恶欲取之，卒不能回。乃故诣王，肆言极骂，要王答己，欲以分谤。王不为动色，徐曰：“白眼儿遂作。”<a id="ch1-361-back" href="../Text/part0012.xhtml#ch1-361"><sup>(1)</sup></a></p>
<p class="fnote"><a id="ch1-361" href="../Text/part0012.xhtml#ch1-361-back">(1)</a>《晋诸公赞》曰：“邈字景声，河东闻喜人。少有通才，从兄頠器赏之，每与清言，终日达曙。自谓理构多如<a id="ch6-back" href="../Text/part0012.xhtml#ch6"><sup>[6]</sup></a>，辄每谢之，然未能出也。历太傅从事中郎、左司马，监东海王军事。少为文士，而经事为将，虽非其才，而以罕重称也。”<img alt="" src="../Images/image00463.jpeg" style="height:0.1em"/></p>
<p>12　王夷甫长裴成公四岁，不与相知。时共集一处，皆当时名士，谓王曰：“裴令令望何足计！”王便卿裴。裴曰：“自可全君雅志。”<a id="ch1-362-back" href="../Text/part0012.xhtml#ch1-362"><sup>(1)</sup></a></p>
<p class="fnote"><a id="ch1-362" href="../Text/part0012.xhtml#ch1-362-back">(1)</a>裴頠，已见。<img alt="" src="../Images/image00463.jpeg" style="height:0.1em"/></p>
<p>13　有往来者云，庾公有东下意。或谓王公：“可潜稍严，以备不虞。”王公曰：“我与元规虽俱王臣，本怀布衣之好。若其欲来，吾角巾径还乌衣，<a id="ch1-363-back" href="../Text/part0012.xhtml#ch1-363"><sup>(1)</sup></a>何所稍严。”<a id="ch2-363-back" href="../Text/part0012.xhtml#ch2-363"><sup>(2)</sup></a></p>
<p class="fnote"><a id="ch1-363" href="../Text/part0012.xhtml#ch1-363-back">(1)</a>《丹阳记》曰：“乌衣之起，吴时乌衣营处所也。江左初立，琅邪诸王所居。”</p>
<p class="fnote"><a id="ch2-363" href="../Text/part0012.xhtml#ch2-363-back">(2)</a>《中兴书》曰：“于是风尘自消，内外缉穆。”<img alt="" src="../Images/image00463.jpeg" style="height:0.1em"/></p>
<p>14　王丞相主簿欲检校帐下。公语主簿：“欲与主簿周旋，无为知人几案间事。”<img alt="" src="../Images/image00463.jpeg" style="height:0.1em"/></p>
<p>15　祖士少好财，阮遥集好屐，并恒自经营，同是一累，而未判其得失。<a id="ch1-365-back" href="../Text/part0012.xhtml#ch1-365"><sup>(1)</sup></a>人有诣祖，见料视财物。客至，屏当未尽，余两小簏着背后，倾身障之，意未能平。或有诣阮，见自吹火蜡屐，因叹曰：“未知一生当着几量屐？”神色闲畅。于是胜负始分。<a id="ch2-365-back" href="../Text/part0012.xhtml#ch2-365"><sup>(2)</sup></a></p>
<p class="fnote"><a id="ch1-365" href="../Text/part0012.xhtml#ch1-365-back">(1)</a>《祖约别传》曰：“约字士少，范阳遒人。累迁平西将军、豫州刺史，镇寿阳。与苏峻反，峻败，约投石勒。约本幽州冠族，宾客填门，勒登高望见车骑，大惊。又使占夺乡里先人田地，地<a id="ch7-back" href="../Text/part0012.xhtml#ch7"><sup>[7]</sup></a>主多恨。勒恶之，遂诛约。”《晋阳秋》曰：“阮孚字遥集，陈留人，咸第二子也。少有智调，而无俊异。累迁侍中、吏部尚书、广州刺史。”</p>
<p class="fnote"><a id="ch2-365" href="../Text/part0012.xhtml#ch2-365-back">(2)</a>《孚别传》曰：“孚风韵疏诞，少有门风。”<img alt="" src="../Images/image00463.jpeg" style="height:0.1em"/></p>
<p>16　许侍中、顾司空俱作丞相从事，尔时已被遇，游宴集聚，略无不同。<a id="ch1-366-back" href="../Text/part0012.xhtml#ch1-366"><sup>(1)</sup></a>尝夜至丞相许戏，二人欢极，丞相便命使入己帐眠。顾至晓回转，不得快孰<a id="ch8-back" href="../Text/part0012.xhtml#ch8"><sup>[8]</sup></a>。许上床便咍<a id="ch9-back" href="../Text/part0012.xhtml#ch9"><sup>[9]</sup></a>台大鼾。丞相顾诸客曰：“此中亦难得眠处。”<a id="ch2-366-back" href="../Text/part0012.xhtml#ch2-366"><sup>(2)</sup></a></p>
<p class="fnote"><a id="ch1-366" href="../Text/part0012.xhtml#ch1-366-back">(1)</a>《晋百官名》曰：“许璪字思文，义兴阳羡人。”《许氏谱》曰：“璪祖艳，字子良，永兴长。父裴，字季显，乌程令。璪仕至吏部侍郎。”</p>
<p class="fnote"><a id="ch2-366" href="../Text/part0012.xhtml#ch2-366-back">(2)</a>顾和字君孝，少知名。族人顾荣曰：“此吾家骐骥也，必兴吾宗。”仕至尚书令。五子：治、隗、淳、履、之。<img alt="" src="../Images/image00463.jpeg" style="height:0.1em"/></p>
<p>17　庾太尉风仪伟长，不轻举止，时人皆以为假。亮有大儿数岁，雅重之质，便自如此，人知是天性。温太真尝隐幔怛之，此儿神色恬然，乃徐跪曰：“君侯何以为此？”论者谓不减亮。苏峻时遇害。<a id="ch1-367-back" href="../Text/part0012.xhtml#ch1-367"><sup>(1)</sup></a>或云：“见阿恭，知元规非假。”<a id="ch2-367-back" href="../Text/part0012.xhtml#ch2-367"><sup>(2)</sup></a></p>
<p class="fnote"><a id="ch1-367" href="../Text/part0012.xhtml#ch1-367-back">(1)</a>《庾氏谱》曰：“会字会宗，太尉亮长子。年十九，咸和六年遇害。”</p>
<p class="fnote"><a id="ch2-367" href="../Text/part0012.xhtml#ch2-367-back">(2)</a>阿恭，会小字也。<img alt="" src="../Images/image00463.jpeg" style="height:0.1em"/></p>
<p>18　褚公于章安令迁太尉记室参军，<a id="ch1-368-back" href="../Text/part0012.xhtml#ch1-368"><sup>(1)</sup></a>名字已显而位微，人未多识。公东出，乘估客船，送故吏数人投钱唐亭住。<a id="ch2-368-back" href="../Text/part0012.xhtml#ch2-368"><sup>(2)</sup></a>尔时吴兴沈充为县令，<a id="ch3-368-back" href="../Text/part0012.xhtml#ch3-368"><sup>(3)</sup></a>当送客过浙江，客出，亭吏驱公移牛屋下。潮水至，沈令起彷徨，问：“牛屋下是何物<a id="ch10-back" href="../Text/part0012.xhtml#ch10"><sup>[10]</sup></a>？”吏云：“昨有一伧父来寄亭中，<a id="ch4-368-back" href="../Text/part0012.xhtml#ch4-368"><sup>(4)</sup></a>有尊贵客，权移之。”令有酒色，因遥问“伧父欲食<img class="kindle-cn-inline-character" alt="" src="../Images/image00470.jpeg"/>不？姓何等？可共语。”褚因举手答曰：“河南褚季野。”远近久承公名，令于是大遽，不敢移公，便于牛屋下修刺诣公，更宰杀为馔具，于公前鞭挞亭吏，欲以谢惭。公与之酌宴，言色无异，状如不觉。令送公至界。</p>
<p class="fnote"><a id="ch1-368" href="../Text/part0012.xhtml#ch1-368-back">(1)</a>按《庾亮启参佐名》，裒时直为参军，不掌记室也。</p>
<p class="fnote"><a id="ch2-368" href="../Text/part0012.xhtml#ch2-368-back">(2)</a>《钱唐县记》曰：“县近海，为潮漂没，县诸豪姓敛钱雇人，辇土为塘，因以为名也。”</p>
<p class="fnote"><a id="ch3-368" href="../Text/part0012.xhtml#ch3-368-back">(3)</a>未详。</p>
<p class="fnote"><a id="ch4-368" href="../Text/part0012.xhtml#ch4-368-back">(4)</a>《晋阳秋》曰：“吴人以中州人为伧。”<img alt="" src="../Images/image00463.jpeg" style="height:0.1em"/></p>
<p>19　郗太傅在京口，遣门生与王丞相书，求女壻。丞相语郗信：“君往东厢，任意选之。”门生归，白郗曰：“王家诸郎亦皆可嘉，闻来觅婿，咸自矜持。唯有一郎在床<a id="ch11-back" href="../Text/part0012.xhtml#ch11"><sup>[11]</sup></a>上坦腹卧，如不闻。”郗公云：“正此好！”访之，乃是逸少，因嫁女与焉。<a id="ch1-369-back" href="../Text/part0012.xhtml#ch1-369"><sup>(1)</sup></a></p>
<p class="fnote"><a id="ch1-369" href="../Text/part0012.xhtml#ch1-369-back">(1)</a>《王氏谱》曰：“逸少，羲之小字。羲之妻，太傅郗鉴女，名璿，字子房。”<img alt="" src="../Images/image00463.jpeg" style="height:0.1em"/></p>
<p>20　过江初，拜官舆饰供馔。羊曼拜丹阳尹，客来蚤者，并得佳设。日晏渐罄，不复及精，随客早晚，不问贵贱。<a id="ch1-370-back" href="../Text/part0012.xhtml#ch1-370"><sup>(1)</sup></a>羊固拜临海，竟日皆美供。虽晚至，亦获盛馔。时论以固之丰华，不如曼之真率。<a id="ch2-370-back" href="../Text/part0012.xhtml#ch2-370"><sup>(2)</sup></a></p>
<p class="fnote"><a id="ch1-370" href="../Text/part0012.xhtml#ch1-370-back">(1)</a>《曼别传》曰：“曼字延祖，泰山南城人。父暨<a id="ch12-back" href="../Text/part0012.xhtml#ch12"><sup>[12]</sup></a>，阳平太守。曼颓纵宏任，饮酒诞节，与陈留阮放等号兖州八达。累迁丹阳尹，为苏峻所害。”</p>
<p class="fnote"><a id="ch2-370" href="../Text/part0012.xhtml#ch2-370-back">(2)</a>《明帝东宫僚属名》曰：“固字道安，太山人。”《文字志》曰：“固父坦，车骑长史。固善草行，箸名一时，避乱渡江，累迁黄门侍郎。襃其清俭，赠大鸿胪。”<img alt="" src="../Images/image00463.jpeg" style="height:0.1em"/></p>
<p>21　周仲智饮酒醉，瞋目还面谓伯仁曰：“君才不如弟，而横得重名！”须臾，举蜡烛火掷伯仁。伯仁笑曰：“阿奴火攻，固出下策耳！”<a id="ch1-371-back" href="../Text/part0012.xhtml#ch1-371"><sup>(1)</sup></a></p>
<p class="fnote"><a id="ch1-371" href="../Text/part0012.xhtml#ch1-371-back">(1)</a>《孙子兵法》曰：“火攻有五：一曰火人，二曰火积，三曰火车，四曰火军，五曰火队。凡军必知五火之变，故以火攻者，明也。”<img alt="" src="../Images/image00463.jpeg" style="height:0.1em"/></p>
<p>22　顾和始为扬州从事。月旦当朝，未入，顷停车州门外。周侯诣丞相，历和车边。<a id="ch1-372-back" href="../Text/part0012.xhtml#ch1-372"><sup>(1)</sup></a>和觅虱，夷然不动。周既过，反还，指顾心曰：“此中何所有？”顾搏虱如故，徐应曰：“此中最是难测地。”周侯既入，语丞相曰：“卿州吏中有一令仆才。”<a id="ch2-372-back" href="../Text/part0012.xhtml#ch2-372"><sup>(2)</sup></a></p>
<p class="fnote"><a id="ch1-372" href="../Text/part0012.xhtml#ch1-372-back">(1)</a>《语林》曰：“周侯饮酒已醉，着白祫，凭两人来诣丞相。”</p>
<p class="fnote"><a id="ch2-372" href="../Text/part0012.xhtml#ch2-372-back">(2)</a>《中兴书》曰：“和有操量，弱冠知名。”<img alt="" src="../Images/image00463.jpeg" style="height:0.1em"/></p>
<p>23　庾太尉与苏峻战，败，率左右十余人乘小船西奔。<a id="ch1-373-back" href="../Text/part0012.xhtml#ch1-373"><sup>(1)</sup></a>乱兵相剥掠，射，误中柂工，应弦而倒。举船上咸失色分散，亮不动容，徐曰：“此手那可使着贼！”众乃安。</p>
<p class="fnote"><a id="ch1-373" href="../Text/part0012.xhtml#ch1-373-back">(1)</a>《晋阳秋》曰：“苏峻作逆，诏亮都督征讨，战于建阳门外，王师败绩。亮于陈携二<a id="ch13-back" href="../Text/part0012.xhtml#ch13"><sup>[13]</sup></a>弟奔温峤。”<img alt="" src="../Images/image00463.jpeg" style="height:0.1em"/></p>
<p>24　庾小征西尝出未还。妇母阮是刘万安妻，<a id="ch1-374-back" href="../Text/part0012.xhtml#ch1-374"><sup>(1)</sup></a>与女上安陵城楼上。俄顷翼归，策良马，盛舆卫。阮语女：“闻庾郎能骑，我何由得见？”妇告翼，<a id="ch2-374-back" href="../Text/part0012.xhtml#ch2-374"><sup>(2)</sup></a>翼便为于道开卤簿盘马，始两转，坠马堕地，意色自若。</p>
<p class="fnote"><a id="ch1-374" href="../Text/part0012.xhtml#ch1-374-back">(1)</a>《刘氏谱》曰：“刘绥妻，陈留阮蕃女，字幼娥。”绥别见。</p>
<p class="fnote"><a id="ch2-374" href="../Text/part0012.xhtml#ch2-374-back">(2)</a>《庾氏传》曰：“翼娶高平刘绥女，字静女。”<img alt="" src="../Images/image00463.jpeg" style="height:0.1em"/></p>
<p>25　宣武<a id="ch1-375-back" href="../Text/part0012.xhtml#ch1-375"><sup>(1)</sup></a>与简文、太宰<a id="ch2-375-back" href="../Text/part0012.xhtml#ch2-375"><sup>(2)</sup></a>共载，密令人在舆前后鸣鼓大叫，卤簿中惊扰，太宰惶怖，求下舆。顾看简文，穆然清恬。宣武语人曰：“朝廷间故复有此贤。”<a id="ch3-375-back" href="../Text/part0012.xhtml#ch3-375"><sup>(3)</sup></a></p>
<p class="fnote"><a id="ch1-375" href="../Text/part0012.xhtml#ch1-375-back">(1)</a>桓温。</p>
<p class="fnote"><a id="ch2-375" href="../Text/part0012.xhtml#ch2-375-back">(2)</a>武陵王晞。</p>
<p class="fnote"><a id="ch3-375" href="../Text/part0012.xhtml#ch3-375-back">(3)</a>《续晋阳秋》曰：“帝性温深，雅有局镇。尝与桓温、太宰武陵王晞同乘，至板桥，温密敕令，无因鸣角鼓噪，部伍并惊驰，温阳骇异，晞大震，帝举止自若，音颜无变。温每以此称其德量，故论者谓温服惮也。”<img alt="" src="../Images/image00463.jpeg" style="height:0.1em"/></p>
<p>26　王劭、王荟共诣宣武，<a id="ch1-376-back" href="../Text/part0012.xhtml#ch1-376"><sup>(1)</sup></a>正值收庾希家。<a id="ch2-376-back" href="../Text/part0012.xhtml#ch2-376"><sup>(2)</sup></a>荟不自安，逡巡欲去；劭坚坐不动，待收信还，得不定，乃出。论者以劭为优。</p>
<p class="fnote"><a id="ch1-376" href="../Text/part0012.xhtml#ch1-376-back">(1)</a>《劭、荟别传》曰：“劭字敬伦，丞相导第五子。清贵简素，研味玄赜。大司马桓温称为凤鶵。累迁尚书仆射、吴国内史。”“荟字敬文，丞相最小子。有清誉，夷泰无竞，仕至镇军将军。”</p>
<p class="fnote"><a id="ch2-376" href="../Text/part0012.xhtml#ch2-376-back">(2)</a>《中兴书》曰：“希字始彦，司空冰长子。累迁徐、兖二州刺史。希兄弟贵盛，桓温忌之，讽免希官，遂奔于暨阳。初，郭璞筮冰子孙必有大祸，唯固三阳可以有后。故希求镇山阳，弟友为东阳，希自家暨阳。及温诛希弟柔、倩，闻希难，逃于海陵。后还京口聚众，事败，为温所诛。”<img alt="" src="../Images/image00463.jpeg" style="height:0.1em"/></p>
<p>27　桓宣武与郗超议芟夷朝臣，条牒既定，其夜同宿。<a id="ch1-377-back" href="../Text/part0012.xhtml#ch1-377"><sup>(1)</sup></a>明晨起，呼谢安、王坦之入，掷疏示之，郗犹在帐内，谢都无言，王直掷还，云：“多！”宣武取笔欲除，郗不觉，窃从帐中与宣武言。谢含笑曰：“郗生可谓入幕宾也。”<a id="ch2-377-back" href="../Text/part0012.xhtml#ch2-377"><sup>(2)</sup></a></p>
<p class="fnote"><a id="ch1-377" href="../Text/part0012.xhtml#ch1-377-back">(1)</a>《续晋阳秋》曰：“超谓温雄武，当乐推之运，遂深自委结。温亦深相器重，故潜谋密计，莫不预焉。”</p>
<p class="fnote"><a id="ch2-377" href="../Text/part0012.xhtml#ch2-377-back">(2)</a>帐，一作“帷”。<img alt="" src="../Images/image00463.jpeg" style="height:0.1em"/></p>
<p>28　谢太傅盘桓东山时，与孙兴公诸人泛海戏。<a id="ch1-378-back" href="../Text/part0012.xhtml#ch1-378"><sup>(1)</sup></a>风起浪涌，孙、王诸人色并遽，便唱使还。太傅神情方王，吟啸不言。舟人以公貌闲意说，犹去不止。既风转急，浪猛，诸人皆喧动不坐。公徐云：“如此，将无归？”众人即承响而回。于是审其量，足以镇安朝野。</p>
<p class="fnote"><a id="ch1-378" href="../Text/part0012.xhtml#ch1-378-back">(1)</a>《中兴书》曰：“安先<a id="ch14-back" href="../Text/part0012.xhtml#ch14"><sup>[14]</sup></a>居会稽，与支道林、王羲之、许询共游处。出则渔弋山水，入则谈说属文，未尝有处世意也。”<img alt="" src="../Images/image00463.jpeg" style="height:0.1em"/></p>
<p>29　桓公伏甲设馔，广延朝士，因此欲诛谢安、王坦之。<a id="ch1-379-back" href="../Text/part0012.xhtml#ch1-379"><sup>(1)</sup></a>王甚遽，问谢曰：“当作何计？”谢神意不变，谓文度曰：“晋阼存亡，在此一行。”相与俱前。王之恐状，转见于色。谢之宽容，愈表于貌，望阶趋席，方作洛生咏，讽“浩浩洪流”。桓惮<a id="ch15-back" href="../Text/part0012.xhtml#ch15"><sup>[15]</sup></a>其旷远，乃趣解兵。<a id="ch2-379-back" href="../Text/part0012.xhtml#ch2-379"><sup>(2)</sup></a>王、谢旧齐名，于此始判优劣。</p>
<p class="fnote"><a id="ch1-379" href="../Text/part0012.xhtml#ch1-379-back">(1)</a>《晋安帝纪》曰：“简文晏驾，遗诏桓温依诸葛亮、王导故事。温大怒，以为黜其权，谢安、王坦之所建也。入赴山陵，百官拜于道侧，在位望者，战栗失色。”或云自此欲杀王、谢。</p>
<p class="fnote"><a id="ch2-379" href="../Text/part0012.xhtml#ch2-379-back">(2)</a>按，宋明帝《文章志》曰：“安能作洛下书生咏，而少有鼻疾，语音浊。后名流多学其咏，弗<a id="ch16-back" href="../Text/part0012.xhtml#ch16"><sup>[16]</sup></a>能及，手掩鼻而吟焉。桓温止新亭，大陈兵卫，呼安及坦之，欲于坐害之。王入失措，倒执手版，汗流沾衣。安神姿举动不异于常。举目徧历温左右卫士，谓温曰：‘安闻诸侯有道，守在四邻。明公何有<a id="ch17-back" href="../Text/part0012.xhtml#ch17"><sup>[17]</sup></a>壁间着阿堵辈？’温笑曰：‘正自不能不尔。’于是矜庄之心顿尽。命部<a id="ch18-back" href="../Text/part0012.xhtml#ch18"><sup>[18]</sup></a>左右，促燕行觞，笑语移日。”<img alt="" src="../Images/image00463.jpeg" style="height:0.1em"/></p>
<p>30　谢太傅与王文度共诣郗超，日旰未得前，王便欲去。谢曰：“不能为性命忍俄顷？”<a id="ch1-380-back" href="../Text/part0012.xhtml#ch1-380"><sup>(1)</sup></a></p>
<p class="fnote"><a id="ch1-380" href="../Text/part0012.xhtml#ch1-380-back">(1)</a>超得宠桓温，专杀生之威。<img alt="" src="../Images/image00463.jpeg" style="height:0.1em"/></p>
<p>31　支道林还东，<a id="ch1-381-back" href="../Text/part0012.xhtml#ch1-381"><sup>(1)</sup></a>时贤并送于征虏亭。<a id="ch2-381-back" href="../Text/part0012.xhtml#ch2-381"><sup>(2)</sup></a>蔡子叔前至，坐近林公。<a id="ch3-381-back" href="../Text/part0012.xhtml#ch3-381"><sup>(3)</sup></a>谢万石后来，坐小远。蔡暂起，谢移就其处。蔡还，见谢在焉，因合褥举谢掷地，自复坐。谢冠帻倾脱，乃徐起，振衣就席，神意甚平，不觉瞋沮。坐定，谓蔡曰：“卿奇人，殆坏我面。”蔡答曰：“我本不为卿面作计。”其后二人俱不介意。</p>
<p class="fnote"><a id="ch1-381" href="../Text/part0012.xhtml#ch1-381-back">(1)</a>《高逸沙门传》曰：“遁为哀帝所迎，游京邑久，心在故山，乃拂衣王都，还就岩穴。”</p>
<p class="fnote"><a id="ch2-381" href="../Text/part0012.xhtml#ch2-381-back">(2)</a>《丹阳记》曰：“太安中，征虏将军谢安立此亭，因以为名。”</p>
<p class="fnote"><a id="ch3-381" href="../Text/part0012.xhtml#ch3-381-back">(3)</a>《中兴书》曰：“蔡系字子叔，济阳人，司徒谟第二子。有文理，仕至抚军长史。”<img alt="" src="../Images/image00463.jpeg" style="height:0.1em"/></p>
<p>32　郗嘉宾钦崇释道安德问，<a id="ch1-382-back" href="../Text/part0012.xhtml#ch1-382"><sup>(1)</sup></a>饷米千斛，修书累纸，意寄殷勤。道安答直云：“损米。”愈觉有待之为烦。</p>
<p class="fnote"><a id="ch1-382" href="../Text/part0012.xhtml#ch1-382-back">(1)</a>《安和上传》曰：“释道安者，常山薄柳人，本姓卫，年十二作沙门。神性聪敏而貌至陋，佛图澄甚重之。值石氏乱，于陆浑山木食修学，为慕容俊所逼，乃住襄阳。以佛法东流，经籍错谬，更为条章，标序篇目，为之注解。自支道林等皆宗其理。无疾卒。”<img alt="" src="../Images/image00463.jpeg" style="height:0.1em"/></p>
<p>33　谢安南免吏部尚书，还东，<a id="ch1-383-back" href="../Text/part0012.xhtml#ch1-383"><sup>(1)</sup></a>谢太傅赴桓公司马，出西相遇破冈。既当远别，遂停三日共语。太傅欲慰其失官，安南辄引以它端。虽信宿中涂，竟不言及此事。太傅深恨在心未尽，谓同舟曰：“谢奉故是奇士。”</p>
<p class="fnote"><a id="ch1-383" href="../Text/part0012.xhtml#ch1-383-back">(1)</a>《晋百官名》曰：“谢奉字弘道，会稽山阴人。”《谢氏谱》曰：“奉祖端，散骑常侍。父凤，丞相主簿。奉历安南将军、广州刺史、吏部尚书。”<img alt="" src="../Images/image00463.jpeg" style="height:0.1em"/></p>
<p>34　戴公从东出，谢太傅往看之。谢本轻戴，见，但与论琴书。戴既无吝色，而谈琴书愈妙。谢悠然知其量。<a id="ch1-384-back" href="../Text/part0012.xhtml#ch1-384"><sup>(1)</sup></a></p>
<p class="fnote"><a id="ch1-384" href="../Text/part0012.xhtml#ch1-384-back">(1)</a>《晋安帝纪》曰：“戴逵字安道，谯国人。少有清操，恬和通任，为刘真长所知。性甚快畅，泰于娱生。好鼓琴，善属文，尤乐游燕，多与高门风流者游。谈者许其通隐。屡辞征命，遂著高尚之称。”<img alt="" src="../Images/image00463.jpeg" style="height:0.1em"/></p>
<p>35　谢公与人围棋，俄而谢玄淮上信至，看书竟，默然无言，徐向局。客问淮上利害，答曰：“小儿辈大破贼。”意色举止不异于常。<a id="ch1-385-back" href="../Text/part0012.xhtml#ch1-385"><sup>(1)</sup></a></p>
<p class="fnote"><a id="ch1-385" href="../Text/part0012.xhtml#ch1-385-back">(1)</a>《续晋阳秋》曰：“初，苻坚南寇，京师大震。谢安无惧色，方命驾出墅，与兄子玄围棋。夜还乃处分，少日皆办。破贼又无喜容。其高量如此。”《谢车骑传》曰：“氐贼苻坚倾国大出，众号百万。朝廷遣诸军距之，凡八万。坚进屯寿阳，玄为前锋都督，与从弟琰等选精锐决战。射伤坚，俘获数万计，得伪辇及云母车，宝器山积，锦罽万端，牛、马、驴、骡、驼十万头匹<a id="ch19-back" href="../Text/part0012.xhtml#ch19"><sup>[19]</sup></a>。”<img alt="" src="../Images/image00463.jpeg" style="height:0.1em"/></p>
<p>36　王子猷、子敬曾俱坐一室，上忽发火，子猷遽走避，不惶取屐<a id="ch20-back" href="../Text/part0012.xhtml#ch20"><sup>[20]</sup></a>；<a id="ch1-386-back" href="../Text/part0012.xhtml#ch1-386"><sup>(1)</sup></a>子敬神色恬然，徐唤左右扶凭而出，不异平常。<a id="ch2-386-back" href="../Text/part0012.xhtml#ch2-386"><sup>(2)</sup></a>世以此定二王神宇。</p>
<p class="fnote"><a id="ch1-386" href="../Text/part0012.xhtml#ch1-386-back">(1)</a>《晋百官名》曰：“王徽之字子猷。”《中兴书》曰：“徽之，羲之第五子，卓荦不羁，欲为傲达，仕至黄门侍郎。”</p>
<p class="fnote"><a id="ch2-386" href="../Text/part0012.xhtml#ch2-386-back">(2)</a>《续晋阳秋》曰：“献之虽不修赏贯<a id="ch21-back" href="../Text/part0012.xhtml#ch21"><sup>[21]</sup></a>，而容止不妄。”<img alt="" src="../Images/image00463.jpeg" style="height:0.1em"/></p>
<p>37　苻坚游魂近境，<a id="ch1-387-back" href="../Text/part0012.xhtml#ch1-387"><sup>(1)</sup></a>谢太傅谓子敬曰：“可将当轴了其此处。”</p>
<p class="fnote"><a id="ch1-387" href="../Text/part0012.xhtml#ch1-387-back">(1)</a>坚。别见。<img alt="" src="../Images/image00463.jpeg" style="height:0.1em"/></p>
<p>38　王僧弥、谢车骑共王小奴许集，<a id="ch1-388-back" href="../Text/part0012.xhtml#ch1-388"><sup>(1)</sup></a>僧弥举酒劝谢云：“奉使君一觞。”谢曰：“可尔。”<a id="ch2-388-back" href="../Text/part0012.xhtml#ch2-388"><sup>(2)</sup></a>僧弥勃然起，作色曰：“汝故<a id="ch22-back" href="../Text/part0012.xhtml#ch22"><sup>[22]</sup></a>是吴兴溪中钓碣耳！何敢诪张！”<a id="ch3-388-back" href="../Text/part0012.xhtml#ch3-388"><sup>(3)</sup></a>谢徐抚掌而笑曰：“卫军，僧弥殊不肃省，乃侵陵上国也。”</p>
<p class="fnote"><a id="ch1-388" href="../Text/part0012.xhtml#ch1-388-back">(1)</a>王珉、谢玄<a id="ch23-back" href="../Text/part0012.xhtml#ch23"><sup>[23]</sup></a>。并已见。小奴，王荟小字也。</p>
<p class="fnote"><a id="ch2-388" href="../Text/part0012.xhtml#ch2-388-back">(2)</a>谢玄曾为徐州，故云使君。</p>
<p class="fnote"><a id="ch3-388" href="../Text/part0012.xhtml#ch3-388-back">(3)</a>玄叔父安，曾为吴兴，玄少时从之游。故珉云然。<img alt="" src="../Images/image00463.jpeg" style="height:0.1em"/></p>
<p>39　王东亭为桓宣武主簿，既承藉，有美誉，公甚欲<a id="ch24-back" href="../Text/part0012.xhtml#ch24"><sup>[24]</sup></a>其人地为一府之望。初见谢失仪，而神色自若。坐上宾客即相贬笑。公曰：“不然，观其情貌，必自不凡。吾当试之。”后因月朝阁下伏，公于内走马直出突之，左右皆宕仆，而王不动。名价于是大重，咸云：“是公辅器也。”<a id="ch1-389-back" href="../Text/part0012.xhtml#ch1-389"><sup>(1)</sup></a></p>
<p class="fnote"><a id="ch1-389" href="../Text/part0012.xhtml#ch1-389-back">(1)</a>《续晋阳秋》曰：“珣初辟大司马掾，桓温至重之，常称：‘王掾必为黑头公，未易才也。’”<img alt="" src="../Images/image00463.jpeg" style="height:0.1em"/></p>
<p>40　太元末，长星见，孝武心甚恶之。<a id="ch1-390-back" href="../Text/part0012.xhtml#ch1-390"><sup>(1)</sup></a>夜，华林园中饮酒，举杯属星云：“长星，劝尔一杯酒，自古何时有万岁天子！”</p>
<p class="fnote"><a id="ch1-390" href="../Text/part0012.xhtml#ch1-390-back">(1)</a>徐广《晋纪》曰：“泰元二十年九月，有蓬星如粉絮，东南行，历须、女至央<a id="ch25-back" href="../Text/part0012.xhtml#ch25"><sup>[25]</sup></a>星。”按，太元末唯有此妖，不闻长星也。且汉文八年有长星出东方。文颖注曰：“长星有光芒，或竟天，或长十丈，或二三丈，无常也。”此星见，多为兵革事。此后十六年，文帝乃崩。盖知长星非关天子，《世说》虚也。<img alt="" src="../Images/image00463.jpeg" style="height:0.1em"/></p>
<p>41　殷荆州有所识，作赋，是束晳慢戏之流。<a id="ch1-391-back" href="../Text/part0012.xhtml#ch1-391"><sup>(1)</sup></a>殷甚以为有才，语王恭：“适见新文，甚可观。”便于手巾函中出之。王读，殷笑之不自胜。王看竟，既不笑，亦不言好恶，但以如意帖之而已。殷怅然自失。</p>
<p class="fnote"><a id="ch1-391" href="../Text/part0012.xhtml#ch1-391-back">(1)</a>《文士传》曰：“晳字广微，阳平元城人，汉太子太傅踈广后也。王莽末，广曾孙孟达自东海避难元城，改姓，去‘踈’之‘足’以为束氏。晳博学多识，问无不对。元康中，有人自嵩高山下得竹简一枚，上两行科斗书，司空张华以问晳，晳曰：‘此明帝显节陵中策文也。’检校果然。曾为《<img class="kindle-cn-inline-character" alt="" src="../Images/image00471.jpeg"/>赋》诸文，文甚俳谑。三十九岁卒，元城为之废市。”<img alt="" src="../Images/image00463.jpeg" style="height:0.1em"/></p>
<p>42　羊绥第二子孚，少有俊才，与谢益寿相好。<a id="ch1-392-back" href="../Text/part0012.xhtml#ch1-392"><sup>(1)</sup></a>尝蚤往谢许，未食。俄而王齐、王睹来。<a id="ch2-392-back" href="../Text/part0012.xhtml#ch2-392"><sup>(2)</sup></a>既先不相识，王向席有不说色，欲使羊去。羊了不眄，唯脚委几上，咏瞩自若。谢与王叙寒温数语毕，还与羊谈赏，王方悟其奇，乃合共语。须臾食下，二王都不得餐，唯属羊不暇。羊不大应对之，而盛进食，食毕便退。遂苦相留，羊义不住，直云：“向者不得从命，中国尚虚。”二王是孝伯两弟。</p>
<p class="fnote"><a id="ch1-392" href="../Text/part0012.xhtml#ch1-392-back">(1)</a>益寿，谢混小字也。</p>
<p class="fnote"><a id="ch2-392" href="../Text/part0012.xhtml#ch2-392-back">(2)</a>王睹已见。齐，王熙小字也。《中兴书》曰：“熙字叔和，恭次弟，尚鄱阳公主，太子洗马，早卒。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0012.xhtml#ch1-back">[1]</a>&#160;邵：绍兴本作“劭”，以下正文、注文均同。</p>
<p class="fnote"><a id="ch2" href="../Text/part0012.xhtml#ch2-back">[2]</a>&#160;不：绍兴本、沈校本作“未”。</p>
<p class="fnote"><a id="ch3" href="../Text/part0012.xhtml#ch3-back">[3]</a>&#160;沈校本“下”上有“之”。</p>
<p class="fnote"><a id="ch4" href="../Text/part0012.xhtml#ch4-back">[4]</a>&#160;相：绍兴本、沈校本作“楷”。</p>
<p class="fnote"><a id="ch5" href="../Text/part0012.xhtml#ch5-back">[5]</a>&#160;遐：绍兴本、沈校本无。</p>
<p class="fnote"><a id="ch6" href="../Text/part0012.xhtml#ch6-back">[6]</a>&#160;如：绍兴本、沈校本作“知”。</p>
<p class="fnote"><a id="ch7" href="../Text/part0012.xhtml#ch7-back">[7]</a>&#160;地：沈校本无。</p>
<p class="fnote"><a id="ch8" href="../Text/part0012.xhtml#ch8-back">[8]</a>&#160;孰：绍兴本、沈校本作“熟”。</p>
<p class="fnote"><a id="ch9" href="../Text/part0012.xhtml#ch9-back">[9]</a>&#160;咍：原本误作“哈”。</p>
<p class="fnote"><a id="ch10" href="../Text/part0012.xhtml#ch10-back">[10]</a>&#160;绍兴本“物”下有“人”。</p>
<p class="fnote"><a id="ch11" href="../Text/part0012.xhtml#ch11-back">[11]</a>&#160;绍兴本“床”上有“东”。</p>
<p class="fnote"><a id="ch12" href="../Text/part0012.xhtml#ch12-back">[12]</a>&#160;暨：绍兴本作“监”。</p>
<p class="fnote"><a id="ch13" href="../Text/part0012.xhtml#ch13-back">[13]</a>&#160;二：绍兴本作“三”。</p>
<p class="fnote"><a id="ch14" href="../Text/part0012.xhtml#ch14-back">[14]</a>&#160;先：绍兴本作“元”。</p>
<p class="fnote"><a id="ch15" href="../Text/part0012.xhtml#ch15-back">[15]</a>&#160;惮：绍兴本作“选”。</p>
<p class="fnote"><a id="ch16" href="../Text/part0012.xhtml#ch16-back">[16]</a>&#160;弗：绍兴本作“菩”，沈校本作“莫”。</p>
<p class="fnote"><a id="ch17" href="../Text/part0012.xhtml#ch17-back">[17]</a>&#160;有：绍兴本、沈校本作“须”。</p>
<p class="fnote"><a id="ch18" href="../Text/part0012.xhtml#ch18-back">[18]</a>&#160;部：绍兴本、沈校本作“却”。</p>
<p class="fnote"><a id="ch19" href="../Text/part0012.xhtml#ch19-back">[19]</a>&#160;匹：绍兴本、沈校本无。</p>
<p class="fnote"><a id="ch20" href="../Text/part0012.xhtml#ch20-back">[20]</a>&#160;屐：沈校本作“履”。</p>
<p class="fnote"><a id="ch21" href="../Text/part0012.xhtml#ch21-back">[21]</a>&#160;赏：绍兴本作“常”。</p>
<p class="fnote"><a id="ch22" href="../Text/part0012.xhtml#ch22-back">[22]</a>&#160;故：沈校本无。</p>
<p class="fnote"><a id="ch23" href="../Text/part0012.xhtml#ch23-back">[23]</a>&#160;王珉、谢玄：沈校本作“王珉字僧弥，车骑谓谢玄”。</p>
<p class="fnote"><a id="ch24" href="../Text/part0012.xhtml#ch24-back">[24]</a>&#160;欲：沈校本作“敬”。</p>
<p class="fnote"><a id="ch25" href="../Text/part0012.xhtml#ch25-back">[25]</a>&#160;央：沈校本作“哭”。</p>
</body>
</html>