<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>纰漏第三十四</title>
</head>
<body>
<div style="page-break-after:always"></div>
<h1 class="kindle-cn-heading-2">纰漏第三十四</h1>
<p>1　王敦初尚主，<a id="ch1-1106-back" href="../Text/part0044.xhtml#ch1-1106"><sup>(1)</sup></a>如厕，见漆箱盛干枣，本以塞鼻，王谓厕上亦下果，食遂至尽。既还，婢擎金澡盘盛水，瑠璃碗盛澡豆，因倒着水中而饮之，谓是干饭。群婢莫不掩口而笑之。</p>
<p class="fnote"><a id="ch1-1106" href="../Text/part0044.xhtml#ch1-1106-back">(1)</a>敦尚武帝女舞阳公主，字修袆。<img alt="" src="../Images/image00463.jpeg" style="height:0.1em"/></p>
<p>2　元皇初见贺司空，言及吴时事，问：“孙皓烧锯截一<a id="ch1-back" href="../Text/part0044.xhtml#ch1"><sup>[1]</sup></a>贺头，是谁？”司空未得言，元皇自忆曰：“是贺劭。”<a id="ch1-1107-back" href="../Text/part0044.xhtml#ch1-1107"><sup>(1)</sup></a>司空流涕曰：“臣父遭遇无道，创巨痛深，无以仰答明诏。”<a id="ch2-1107-back" href="../Text/part0044.xhtml#ch2-1107"><sup>(2)</sup></a>元皇愧惭，三日不出。</p>
<p class="fnote"><a id="ch1-1107" href="../Text/part0044.xhtml#ch1-1107-back">(1)</a>邵即循父也。皓凶暴骄矜，邵上书切谏，皓深恨之。亲近惮邵贞正，谮云谤毁国事，被诘责。后还复职。邵中恶风，口不能言语，皓疑邵托疾，收付酒藏，考掠千数，卒无一言。锯<a id="ch2-back" href="../Text/part0044.xhtml#ch2"><sup>[2]</sup></a>杀之。</p>
<p class="fnote"><a id="ch2-1107" href="../Text/part0044.xhtml#ch2-1107-back">(2)</a>《礼记<a id="ch3-back" href="../Text/part0044.xhtml#ch3"><sup>[3]</sup></a>》：“创巨者其日久，痛深者其愈迟。”<img alt="" src="../Images/image00463.jpeg" style="height:0.1em"/></p>
<p>3　蔡司徒渡江，见彭蜞，大喜曰：“蟹有八足，加以二螯。”令烹之。既食，吐下委顿，方知非蟹。后向谢仁祖说此事，谢曰：“卿读《尔雅》不熟，几为《劝学》死。”<a id="ch1-1108-back" href="../Text/part0044.xhtml#ch1-1108"><sup>(1)</sup></a></p>
<p class="fnote"><a id="ch1-1108" href="../Text/part0044.xhtml#ch1-1108-back">(1)</a>《大戴礼·劝学篇》曰：“蟹二螯八足，非蛇蟺之穴无所寄托者，用心躁也。”故蔡邕为《劝学章》取义焉。《尔雅》曰：“螖蠌<a id="ch4-back" href="../Text/part0044.xhtml#ch4"><sup>[4]</sup></a>小者劳”，即彭蜞也，似蟹而小。今彭蜞小于蟹而大于彭螖，即《尔雅》所谓螖蠌也。然此三物皆八足二螯，而状甚相类。蔡谟不精其小大，食而致弊，故谓读《尔雅》不熟也。<img alt="" src="../Images/image00463.jpeg" style="height:0.1em"/></p>
<p>4　任育长年少时甚有令名。武帝崩，选百二十挽郎，一时之秀彦，育长亦在其中。王安丰选女婿，从挽郎搜其胜者，且择取四人，任犹在其中。童少时神明可爱，时人谓育长影亦好。自过江，便失志。王丞相请先度时贤共至石头迎之，犹作畴日相待，一见便觉有异。坐席竟，下饮，便问人云：“此为茶为茗？”觉有异色，乃自申明云：“向问饮为热为冷耳。”尝行从棺邸下度，流涕悲哀。王丞相闻之曰：“此是有情痴。”<a id="ch1-1109-back" href="../Text/part0044.xhtml#ch1-1109"><sup>(1)</sup></a></p>
<p class="fnote"><a id="ch1-1109" href="../Text/part0044.xhtml#ch1-1109-back">(1)</a>《晋百官名》曰：“任瞻字育长，乐安人。父琨，少府卿。瞻历谒者仆射、都尉、天门太守。”<img alt="" src="../Images/image00463.jpeg" style="height:0.1em"/></p>
<p>5　谢虎子尝上屋熏鼠。<a id="ch1-1110-back" href="../Text/part0044.xhtml#ch1-1110"><sup>(1)</sup></a>胡儿既无由知父为此事，闻人道痴人有作此者，戏笑之，时道此，非复一过。太傅既了己之不知，因其言次，语胡儿曰：“世人以此谤中郎，亦言我共作此。”<a id="ch2-1110-back" href="../Text/part0044.xhtml#ch2-1110"><sup>(2)</sup></a>胡儿懊热，一月日闭斋不出。太傅虚托引己之过，以相开悟，可谓德教。</p>
<p class="fnote"><a id="ch1-1110" href="../Text/part0044.xhtml#ch1-1110-back">(1)</a>虎子，据小字。据字玄道，尚书褒<a id="ch5-back" href="../Text/part0044.xhtml#ch5"><sup>[5]</sup></a>第二子。年三十三亡。</p>
<p class="fnote"><a id="ch2-1110" href="../Text/part0044.xhtml#ch2-1110-back">(2)</a>中郎，据也。章伸反<a id="ch6-back" href="../Text/part0044.xhtml#ch6"><sup>[6]</sup></a>。按，世有兄弟三人，则谓第二者为中。今谢昆弟有六，而以据为中郎，未可解。当由有三时以中为称，因仍不改也。<img alt="" src="../Images/image00463.jpeg" style="height:0.1em"/></p>
<p>6　殷仲堪父病虚悸，闻床下蚁动，谓是牛斗。<a id="ch1-1111-back" href="../Text/part0044.xhtml#ch1-1111"><sup>(1)</sup></a>孝武不知是殷公，问仲堪有一殷病如此不，仲堪流涕而起曰：“臣进退唯谷。”<a id="ch2-1111-back" href="../Text/part0044.xhtml#ch2-1111"><sup>(2)</sup></a></p>
<p class="fnote"><a id="ch1-1111" href="../Text/part0044.xhtml#ch1-1111-back">(1)</a>《殷氏谱》曰：“殷师字师子。祖识、父融并有名。师至骠骑咨议，生仲堪。”《续晋阳秋》曰：“仲堪父曾有失心病，仲堪腰不解带，弥年，父卒。”</p>
<p class="fnote"><a id="ch2-1111" href="../Text/part0044.xhtml#ch2-1111-back">(2)</a>《大雅》诗也。毛公注曰：“谷，穷也。”<img alt="" src="../Images/image00463.jpeg" style="height:0.1em"/></p>
<p>7　虞啸父为孝武侍中，帝从容问曰：“卿在门下，初不闻有所献替。”虞家富春，近海，谓帝望其意气，对曰：“天时尚煗，<img class="kindle-cn-inline-character" alt="" src="../Images/image00499.jpeg"/>鱼虾<img class="kindle-cn-inline-character" alt="" src="../Images/image00500.jpeg"/><a id="ch7-back" href="../Text/part0044.xhtml#ch7"><sup>[7]</sup></a>未可致，寻当有所上献。”帝抚掌大笑。<a id="ch1-1112-back" href="../Text/part0044.xhtml#ch1-1112"><sup>(1)</sup></a></p>
<p class="fnote"><a id="ch1-1112" href="../Text/part0044.xhtml#ch1-1112-back">(1)</a>《中兴书》曰：“啸父，会稽人，光禄潭之孙，右将军纯之子。少历显位，与王廞同废为庶人。义旗初，为会稽内史。”<img alt="" src="../Images/image00463.jpeg" style="height:0.1em"/></p>
<p>8　王大丧后，朝论或云国宝应作荆州。<a id="ch1-1113-back" href="../Text/part0044.xhtml#ch1-1113"><sup>(1)</sup></a>国宝主簿夜函白事，云：“荆州事已行。”国宝大喜，而<a id="ch8-back" href="../Text/part0044.xhtml#ch8"><sup>[8]</sup></a>夜开合唤纲纪话势，虽不及作荆州，而意色甚恬。晓遣参问，都无此事。即唤主簿数之曰：“卿何以误人事邪？”</p>
<p class="fnote"><a id="ch1-1113" href="../Text/part0044.xhtml#ch1-1113-back">(1)</a>《晋安帝纪》曰：“王忱死，会稽王欲以国宝代之。孝武中，诏用仲堪，乃止。”</p>
<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0044.xhtml#ch1-back">[1]</a>&#160;一：沈校本无。</p>
<p class="fnote"><a id="ch2" href="../Text/part0044.xhtml#ch2-back">[2]</a>&#160;锯：绍兴本作“遂”。</p>
<p class="fnote"><a id="ch3" href="../Text/part0044.xhtml#ch3-back">[3]</a>&#160;记：绍兴本作“云”。</p>
<p class="fnote"><a id="ch4" href="../Text/part0044.xhtml#ch4-back">[4]</a>&#160;蠌：绍兴本作“泽”，下同。</p>
<p class="fnote"><a id="ch5" href="../Text/part0044.xhtml#ch5-back">[5]</a>&#160;褒：绍兴本、沈校本作“裒”。</p>
<p class="fnote"><a id="ch6" href="../Text/part0044.xhtml#ch6-back">[6]</a>&#160;伸反：绍兴本作“仲友”。</p>
<p class="fnote"><a id="ch7" href="../Text/part0044.xhtml#ch7-back">[7]</a>&#160;<img class="kindle-cn-inline-character" alt="" src="../Images/image00501.jpeg"/>：绍兴本作“<img class="kindle-cn-inline-character" alt="" src="../Images/image00502.jpeg"/>”。</p>
<p class="fnote"><a id="ch8" href="../Text/part0044.xhtml#ch8-back">[8]</a>&#160;而：绍兴本、沈校本作“其”。</p>
</body>
</html>