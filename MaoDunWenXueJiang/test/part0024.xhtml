<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>自新第十五</title>
</head>
<body>
<div style="page-break-after:always"></div>
<h1 class="kindle-cn-heading-2">自新第十五</h1>
<p>1　周处年少时，凶强侠气，为乡里所患。【【1||《处别传》曰：“处字子隐，吴郡阳羡人。父鲂，吴鄱阳太守。处少孤，不治细行。”《晋阳秋》曰：“处轻果薄行，州郡所弃。”】】又义兴水中有蛟，山中有邅迹【【2||一作白额。】】虎，并皆暴犯百姓，义兴人谓为三横，而处尤剧。或说处杀虎斩蛟，实冀三横唯余其一。处即刺杀虎，又入水击蛟，蛟或浮或没，行数十里，处与之俱。经三日三夜，乡里皆谓已死，更相庆。竟杀蛟而出，闻里人相庆，始知为人情所患，有自改意。【【3||《孔氏志怪》曰：“义兴有邪足虎，溪渚长桥有苍蛟，并大噉人，郭西周，时谓郡中三害。”周即处也。】】乃自<a id="ch1-back" href="../Text/part0024.xhtml#ch1"><sup>[1]</sup></a>吴寻二陆，平原不在，正见清河，具以情告，并云欲自修改而年已蹉跎，终无所成。清河曰：“古人贵朝闻夕死，况君前途尚可。且人患志之不立，亦何忧令名不彰邪？”处遂改励，终为忠臣孝子。【【4||《晋阳秋》曰：“处仕晋为御史中丞，多所弹糺。氐人齐万年反，乃令处距万年。伏波孙秀欲表处母老，处曰：‘忠孝之道，何当得两全？’乃进战，斩首万计，弦绝矢尽，左右劝退，处曰：‘此是吾授命之日。’遂战而没。”<img alt="" src="../Images/image00463.jpeg" style="height:0.1em"/>】】</p>




<p>2　戴渊少时游侠，不治行检，尝在江、淮间攻掠商旅。陆机赴假还洛，辎重甚盛，渊使少年掠劫。渊在岸上，据胡床指麾左右，皆得其宜。渊既神姿峰颖，虽处鄙事，神气犹异。机于船屋上遥谓之曰：“卿才如此，亦复作劫邪？”渊便泣涕，投剑归机，辞厉非常。机弥重之，定交，作笔荐焉。【【5||虞预《晋书》曰：“机荐渊于赵王伦曰：‘盖闻繁弱登御，然后高墉之功显；孤竹在肆，然后降神之曲成。伏见处士戴渊，砥节立行，有井渫之洁；安穷乐志，无风尘之慕。诚东南之遗宝，朝廷之贵璞也。若得寄迹康衢，必能结轨骥騄；耀质廊庙，必能垂光瑜璠。夫枯岸之民，果于输珠；润山之客，烈于贡玉。盖明暗呈形，则庸识所甄也。’伦即辟渊。”】】过江，仕至征西将军。</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0024.xhtml#ch1-back">[1]</a>&#160;自：绍兴本、沈校本作“入”。</p>
</body>
</html>