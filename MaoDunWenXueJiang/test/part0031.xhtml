<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>宠礼第二十二</title>
</head>
<body>
<div style="page-break-after:always"></div>
<h1 class="kindle-cn-heading-2">宠礼第二十二</h1>
<p>1　元帝正会，引王丞相登御床，王公固辞，中宗引之弥苦。王公曰：“使太阳与万物同晖，臣下何以瞻仰？”【【1||《中兴书》曰：“元帝登尊号，百官陪位，诏王导升御坐，固辞然后止。”<img alt="" src="../Images/image00463.jpeg" style="height:0.1em"/>】】</p>

<p>2　桓宣武尝请参佐入宿，袁宏、伏滔相次而至，莅名府中复有袁参军，彦伯疑焉，令传教更质。传教曰：“参军是袁、伏之袁，复何所疑？”<img alt="" src="../Images/image00463.jpeg" style="height:0.1em"/></p>
<p>3　王珣、郗超并有奇才，为大司马所眷。拔珣为主簿，超为记室参军。超为人多须<a id="ch1-back" href="../Text/part0031.xhtml#ch1"><sup>[1]</sup></a>，珣状<a id="ch2-back" href="../Text/part0031.xhtml#ch2"><sup>[2]</sup></a>短小。于时荆州为之语曰：“髯参军，短主簿。能令公喜，能令公怒。”【【2||《续晋阳秋》曰：“超有才能，珣有器望，并为温所昵。”<img alt="" src="../Images/image00463.jpeg" style="height:0.1em"/>】】</p>

<p>4　许玄度停都一月，刘尹无日不往，乃叹曰：“卿复少时不去，我成轻薄京尹！”【【3||《语林》曰：“玄度出都，真长九日十一诣之，曰：‘卿尚不去，使我成薄德二千石。’”<img alt="" src="../Images/image00463.jpeg" style="height:0.1em"/>】】</p>

<p>5　孝武在西堂会，伏滔预坐。还，下车呼其儿，【【4||儿即系也。丘渊之《文章录》曰：“系字敬鲁，仕至光禄大夫。”<img alt="" src="../Images/image00463.jpeg" style="height:0.1em"/>】】语之曰：“百人高会，临坐未得他语，先问‘伏滔何在？在此不？’此故未易得。为人作父如此，何如？”</p>

<p>6　卞范之为丹阳尹，羊孚南州暂还，往卞许，云：“下官疾动不堪坐。”卞便开帐拂褥，羊径上大床，入被须枕。卞回坐倾睐，移晨达莫。羊去，卞语曰：“我以第一理期卿，卿莫负我。”【【5||丘渊之《文章录》曰：“范之字敬祖，济阴冤句人。祖<img class="kindle-cn-inline-character" alt="" src="../Images/image00483.jpeg"/>，下邳太守。父循，尚书郎。桓玄辅政，范之迁丹阳尹。玄败，伏诛。”】】</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0031.xhtml#ch1-back">[1]</a>&#160;须：绍兴本作“髯”。</p>
<p class="fnote"><a id="ch2" href="../Text/part0031.xhtml#ch2-back">[2]</a>&#160;绍兴本“状”上有“行”，沈校本“状”上有“形”。</p>
</body>
</html>