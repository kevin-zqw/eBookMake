<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="zh-CN">
<head>
<meta http-equiv="Content-Type" content="text/html; charset=utf-8"/>
<link rel="stylesheet" type="text/css" href="../Styles/style0001.css"/>
<title>规箴第十</title>
</head>
<body>
<div style="page-break-after:always"></div>
<h1 class="kindle-cn-heading-2">规箴第十</h1>
<p>1　汉武帝乳母尝于外犯事，帝欲申宪，乳母求救东方朔。【【1||《汉书》曰：“朔字曼倩，平原厌次人。”《朔别传》曰：“朔，南阳步广里人。”《列仙传》云：“朔是楚人。武帝时上书说便宜，拜郎中。宣帝初，弃官而去，共谓岁星也。”】】朔曰：“此非唇舌所争，尔必望济者，将去时但当屡顾帝，慎勿言，此或可万一冀耳。”乳母既至，朔亦侍侧，因谓曰：“汝痴耳！帝岂复忆汝乳哺时恩邪？”帝虽才雄心忍，亦深有情恋，乃凄然愍之，即敕免罪。【【2||《史记·滑稽传》曰：“汉武帝少时，东武侯母尝养帝，后号大乳母。其子孙从奴横暴长安中，当道夺人衣物。有司请徙乳母于边，奏可。乳母入辞。帝所幸倡郭舍人发言陈辞，虽不合大道，然令人主和说。乳母乃先见，为下泣。舍人曰：‘即入辞，勿去，数还顾。’乳母如其言。舍人疾言骂之曰：‘咄！老女子，何不疾行？陛下已壮矣，宁尚须乳母活邪？尚何还顾邪？’于是人主怜之，诏止毋徙，罚请者。”<img alt="" src="../Images/image00463.jpeg" style="height:0.1em"/>】】</p>


<p>2　京房与汉元帝共论，因问帝：“幽、厉之君何以亡？所任何人？”答曰：“其任人不忠。”房曰：“知不忠而任之，何邪？”曰：“亡国之君各贤其臣，岂知不忠而任之？”房稽首曰：“将恐今之视古，亦犹后之视今也。”【【3||《汉书》曰：“京房字君明，东郡顿丘人。尤好钟律，知音声，以孝廉为郎。是时中书令石显专权，及友人五鹿充宗为尚书令，与房同经，论议相是非，而此二人用事。房尝宴见，问上曰：‘幽、厉之君何以亡？所任何人？’上曰：‘君亦不明，而臣巧佞。’房曰：‘知其巧佞而任之邪？将以为贤邪？’上曰：‘贤之。’房曰：‘然则今何以知其不贤？’上曰：‘以其时乱而君危知之。’房曰：‘是任贤而理，任不肖而乱，自然之道也。幽、厉何不觉悟而蚤纳贤？何为卒任不肖以至亡？’于是上曰：‘乱亡之君，各贤其臣。令皆觉悟，安得乱亡之君？’房曰：‘齐桓、二世何不以幽、厉疑<a id="ch1-back" href="../Text/part0018.xhtml#ch1"><sup>[1]</sup></a>之，而任竖刁、赵高，政治日乱邪？’上曰：‘唯有道者能以往知来耳。’房曰：‘自陛下即位，盗贼不禁，刑人满市’云云，问上曰：‘今治也<a id="ch2-back" href="../Text/part0018.xhtml#ch2"><sup>[2]</sup></a>？乱也？’上曰：‘然愈于彼。’房曰：‘前二君皆然。臣恐后之视今，犹今之视前也。’上曰：‘今为乱者谁？’房曰：‘上所亲与图事帷幄中者。’房指谓石显及充宗。显等乃建言，宜试房以郡守，遂以房为东<a id="ch3-back" href="../Text/part0018.xhtml#ch3"><sup>[3]</sup></a>郡。显发其私事，坐弃市。”<img alt="" src="../Images/image00463.jpeg" style="height:0.1em"/>】】</p>

<p>3　陈元方遭父丧，哭泣哀恸，躯体骨立。其母愍之，窃以锦被蒙上。郭林宗吊而见之，谓曰：“卿海内之俊才，四方是则，如何当丧，锦被蒙上？孔子曰：‘衣夫锦也，食夫稻也，于汝安乎？’【【4||《论语》曰：“宰我问：‘三年之丧，期已久矣。’子曰：‘食夫稻，衣夫锦，于汝安乎？夫君子居丧，食旨不甘，闻乐不乐，居处不安，故不为也。今汝安，则为之。’”】】吾不取也！”奋衣而去。自后宾客绝百所日。【【5||所，一作许。<img alt="" src="../Images/image00463.jpeg" style="height:0.1em"/>】】</p>


<p>4　孙休好射雉，至其时则晨去夕反。群臣莫不止<a id="ch4-back" href="../Text/part0018.xhtml#ch4"><sup>[4]</sup></a>谏<a id="ch5-back" href="../Text/part0018.xhtml#ch5"><sup>[5]</sup></a>：“此为小物，何足甚躭？”休曰：“虽为小物，耿介过人，朕所以好之。”【【6||环济《吴纪》曰：“休字子烈，吴大<a id="ch6-back" href="../Text/part0018.xhtml#ch6"><sup>[6]</sup></a>帝第六子。初封琅邪王，梦乘龙上天，顾不见尾。孙琳废少主，迎休立之。锐意典籍，欲毕览百家之事。颇好射雉，至春，晨出莫反，唯此时舍书。崩，谥景皇帝。”《条列吴事》曰：“休在位烝烝，无<a id="ch7-back" href="../Text/part0018.xhtml#ch7"><sup>[7]</sup></a>有遗事，唯射雉可讥<a id="ch8-back" href="../Text/part0018.xhtml#ch8"><sup>[8]</sup></a>。”<img alt="" src="../Images/image00463.jpeg" style="height:0.1em"/>】】</p>

<p>5　孙皓问丞相陆凯曰：“卿一宗在朝有几人<a id="ch9-back" href="../Text/part0018.xhtml#ch9"><sup>[9]</sup></a>？”陆曰：“二相、五侯、将军十余人。”皓曰：“盛哉！”陆曰：“君贤臣忠，国之盛也。父慈子孝，家之盛也。今政荒民弊，覆亡是惧，臣何敢言盛！”【【7||《吴录》曰：“凯字敬风，吴<a id="ch10-back" href="../Text/part0018.xhtml#ch10"><sup>[10]</sup></a>人，丞相逊族子。忠鲠有大节，笃志好学。初为建忠校尉，虽有军事，手不释卷<a id="ch11-back" href="../Text/part0018.xhtml#ch11"><sup>[11]</sup></a>。累迁左丞相。时后主暴虐，凯正直强谏，以其宗族强盛，不<a id="ch12-back" href="../Text/part0018.xhtml#ch12"><sup>[12]</sup></a>敢加诛也<a id="ch13-back" href="../Text/part0018.xhtml#ch13"><sup>[13]</sup></a>。”<img alt="" src="../Images/image00463.jpeg" style="height:0.1em"/>】】</p>

<p>6　何晏、邓扬令管辂作卦，云：“不知位至三公不？”卦成，辂称引古义，深以戒之。扬曰：“此老生之常谈。”【【8||《辂别传》曰：“辂字公明，平原人也。明《周易》，声发徐州。冀州刺史裴徽举秀才，谓曰：‘何、邓二尚书有经国才略，于物理无不精也。何尚书神明清彻，殆破秋豪，君当慎之。自言不解《易》中九事，必当相问。比至洛，宜善精其理。’辂曰：‘若九事皆至义，不足劳思。若阴阳者，精之久矣。’辂至洛阳，果为何尚书问九事，皆明。何曰：‘君论阴阳，此世无双也。’时邓尚书在，曰：‘此君善《易》，而语初不论《易》中辞义，何邪？’辂答曰：‘夫善《易》者不论《易》也。’何尚书含笑赞之曰：‘可谓要言不烦也。’因谓辂曰：‘闻君非徒善论《易》，至于分蓍思爻，亦为神妙，试为作一卦，知位当至三公不？又顷<a id="ch14-back" href="../Text/part0018.xhtml#ch14"><sup>[14]</sup></a>梦青蝇数十来鼻头上，驱之不去，有何意故？’辂曰：‘鸱<a id="ch15-back" href="../Text/part0018.xhtml#ch15"><sup>[15]</sup></a>鸮，天下贱鸟也。及其在林食<a id="ch16-back" href="../Text/part0018.xhtml#ch16"><sup>[16]</sup></a>桑椹，则怀我好音。况辂心过草木，注情葵藿，敢不尽忠？唯察之尔。昔元、凯之相重华，宣慈惠和，仁义之至也。周公之翼成王，坐以待旦，敬慎之至也。故能流光六合，万国咸宁，然后据鼎足而登金铉，调阴阳而济兆民，此履道之休应，非卜筮之所明也。今君侯位重山<a id="ch17-back" href="../Text/part0018.xhtml#ch17"><sup>[17]</sup></a>岳，势若雷霆，望云赴景，万里驰风。而怀德者少，畏威者众，殆非小心翼翼，多福之士。又鼻者，艮也，此天中之山，高而不危，所以长守贵也。今青蝇，臭恶之物，而集之焉。位峻者颠，轻豪者亡，必至之分也。夫变化虽相生，极则有害。虚满虽相受，溢则有竭。圣人见阴阳之性，明存亡之理，损益以为衰，抑进以为退。是故山在地中曰谦，雷在天上曰大壮。谦则裒多益寡，大壮则非礼不履。伏愿君侯上寻文王六爻之旨，下思尼父彖象之义，则三公可决，青蝇可驱。’邓曰：‘此老生之常谈。’辂曰：‘夫老生者见不生，常谈者见不谈也。<a id="ch18-back" href="../Text/part0018.xhtml#ch18"><sup>[18]</sup></a>’”】】晏曰：“知几其神乎，古人以为难。交疏吐诚，今人以为难。今君一面，尽二难之道，可谓‘明德惟馨’。《诗》不云乎：‘中心藏之，何日忘之！’”【【9||《名士传》曰：“是时曹爽辅政，识者虑有危机。晏有重名，与魏姻戚，内虽怀忧，而无复退也。著五言诗以言志曰：‘鸿鹄比翼游，群飞戏太清。常畏大网罗<a id="ch19-back" href="../Text/part0018.xhtml#ch19"><sup>[19]</sup></a>，忧祸一旦并。岂若集五湖，从流唼浮萍。承<a id="ch20-back" href="../Text/part0018.xhtml#ch20"><sup>[20]</sup></a>宁旷中怀，何为怵惕惊。’盖因辂言，惧而赋诗。<a id="ch21-back" href="../Text/part0018.xhtml#ch21"><sup>[21]</sup></a>”<img alt="" src="../Images/image00463.jpeg" style="height:0.1em"/>】】</p>


<p>7　晋武帝既不悟太子之愚，必有传后意。诸名臣亦多献直言。帝尝在陵云台上坐，卫瓘在侧，欲<a id="ch22-back" href="../Text/part0018.xhtml#ch22"><sup>[22]</sup></a>申其怀，因如醉，跪帝前，以手抚床曰：“此坐可惜。”帝虽悟，因笑曰：“公醉邪？”【【10||《晋阳秋》曰：“初，惠帝之为太子，咸谓不能亲政事。卫瓘每欲陈启废之而未敢也。后因会醉，遂跪床前曰：‘臣欲有所启。’帝曰：‘公所欲言者何邪？’瓘欲言而复止者三，因以手抚床曰：‘此坐可惜。’帝意乃悟，因谬曰：‘公真大醉也。’帝后悉召东宫官属大会，令左右赍尚书处事以示太子，令处决。太子不知所对。贾妃以问外人，代太子对，多引古词义。给使张弘曰：‘太子不学，陛下所知，宜以见事断，不宜引书也。’妃从之。弘具草奏，令太子书呈，帝大说，以示瓘。于是贾充语妃曰：‘卫瓘老奴，几败汝家。’妃由是怨瓘，后遂诛之。<a id="ch23-back" href="../Text/part0018.xhtml#ch23"><sup>[23]</sup></a>”<img alt="" src="../Images/image00463.jpeg" style="height:0.1em"/>】】</p>

<p>8　王夷甫妇，郭泰宁女，【【11||《晋诸公赞》曰：“郭豫字太宁，太原人。仕至相国参军，知名。早卒。”】】才拙而性刚，聚敛无厌，干豫<a id="ch24-back" href="../Text/part0018.xhtml#ch24"><sup>[24]</sup></a>人事。夷甫患之而不能禁。时其乡人幽州刺史李阳，京都大侠，【【12||《晋百官名》曰：“阳字景祖，高尚<a id="ch27-back" href="../Text/part0018.xhtml#ch27"><sup>[27]</sup></a>人。武帝时为幽州刺史。”《语林》曰：“阳性游侠，盛<a id="ch28-back" href="../Text/part0018.xhtml#ch28"><sup>[28]</sup></a>暑，一日诣数百家别，宾客与别，常填门，遂死于几下，故惧之<a id="ch29-back" href="../Text/part0018.xhtml#ch29"><sup>[29]</sup></a>。”】】犹汉之楼护，【【13||《汉书·游侠传》曰：“护字君卿，齐人。学经传<a id="ch30-back" href="../Text/part0018.xhtml#ch30"><sup>[30]</sup></a>，甚得名誉。母死，送葬车<a id="ch31-back" href="../Text/part0018.xhtml#ch31"><sup>[31]</sup></a>三千两。仕至天水太守。”<img alt="" src="../Images/image00463.jpeg" style="height:0.1em"/>】】郭氏惮之。夷甫骤谏之，乃曰：“非但我言卿不可，李阳亦谓卿<a id="ch25-back" href="../Text/part0018.xhtml#ch25"><sup>[25]</sup></a>不可。”郭氏小为之<a id="ch26-back" href="../Text/part0018.xhtml#ch26"><sup>[26]</sup></a>损。</p>



<p>9　王夷甫雅尚玄远，常嫉<a id="ch32-back" href="../Text/part0018.xhtml#ch32"><sup>[32]</sup></a>其妇贪浊，口未尝言“钱”字<a id="ch33-back" href="../Text/part0018.xhtml#ch33"><sup>[33]</sup></a>。【【14||《晋阳秋》曰：“夷甫善施舍，父时有假贷者，皆与焚券<a id="ch37-back" href="../Text/part0018.xhtml#ch37"><sup>[37]</sup></a>，未尝谋货利之事。”王隐《晋书》曰：“夷甫求富贵得富贵，资财山积，用不能消，安须问钱乎？而世以不问为高，不亦惑乎！”<img alt="" src="../Images/image00463.jpeg" style="height:0.1em"/>】】妇欲试之，令婢以钱绕床，不得行。夷甫晨起，见钱阂行，呼<a id="ch34-back" href="../Text/part0018.xhtml#ch34"><sup>[34]</sup></a>婢曰<a id="ch35-back" href="../Text/part0018.xhtml#ch35"><sup>[35]</sup></a>：“举却<a id="ch36-back" href="../Text/part0018.xhtml#ch36"><sup>[36]</sup></a>阿堵物。”</p>

<p>10　王平子年十四、五，见王夷甫妻郭氏贪欲，令婢路上儋<a id="ch38-back" href="../Text/part0018.xhtml#ch38"><sup>[38]</sup></a>粪。平子谏之，并言<a id="ch39-back" href="../Text/part0018.xhtml#ch39"><sup>[39]</sup></a>不可。郭大怒，谓平子曰：“昔夫人临终，以小郎嘱新妇，不以新妇嘱小郎！”【【15||《永嘉流人名》曰：“澄父乂，第三娶乐安任氏女，生澄。”<img alt="" src="../Images/image00463.jpeg" style="height:0.1em"/>】】急捉衣裾，将与杖。平子饶力，争得脱，踰窗而走。</p>

<p>11　元帝过江犹好酒，王茂弘与帝有旧，常流涕谏。帝许之，命酌酒一酣<a id="ch40-back" href="../Text/part0018.xhtml#ch40"><sup>[40]</sup></a>，从是遂<a id="ch41-back" href="../Text/part0018.xhtml#ch41"><sup>[41]</sup></a>断。【【16||邓粲《晋纪》曰：“上身服俭约，以先时务。性素好酒，将渡<a id="ch42-back" href="../Text/part0018.xhtml#ch42"><sup>[42]</sup></a>江，王导深以谏<a id="ch43-back" href="../Text/part0018.xhtml#ch43"><sup>[43]</sup></a>。帝<a id="ch44-back" href="../Text/part0018.xhtml#ch44"><sup>[44]</sup></a>乃令左右进觞，饮而覆之，自是遂<a id="ch45-back" href="../Text/part0018.xhtml#ch45"><sup>[45]</sup></a>不复饮。克己复礼，官修其方，而中兴之业隆焉。”<img alt="" src="../Images/image00463.jpeg" style="height:0.1em"/>】】</p>

<p>12　谢鲲为豫章太守，从大将军下至石头。敦谓鲲曰：“余不得复为盛德之事矣。”鲲曰：“何为其然？但使自今已后，日亡日去耳！”【【17||《鲲别传》曰：“鲲之讽切雅正，皆此类也。”】】敦又称疾不朝，鲲谕敦曰：“近者，明公之举虽欲大存社稷，然四海之内，实怀未达。若能朝天子，使群臣释然，万物之心于是乃服。仗<a id="ch46-back" href="../Text/part0018.xhtml#ch46"><sup>[46]</sup></a>民望以从众怀，尽冲退以奉主上，如斯，则勋侔一匡，名垂千载。”时人以为名言。【【18||《晋阳秋》曰：“鲲为豫章太守，王敦将肆逆，以鲲有时<a id="ch47-back" href="../Text/part0018.xhtml#ch47"><sup>[47]</sup></a>望，逼与俱行。既克京邑，将旋武昌，鲲曰：‘不就<a id="ch48-back" href="../Text/part0018.xhtml#ch48"><sup>[48]</sup></a>朝觐，鲲惧天下私议也。’敦曰：‘君能保无变乎？’对曰：‘鲲近日入觐<a id="ch49-back" href="../Text/part0018.xhtml#ch49"><sup>[49]</sup></a>，主上侧席，迟得见公，宫省穆然，必无不虞之虑。公若入朝，鲲请侍从。’敦曰：‘正复杀君等数百，何损于时？’遂不朝而去。”<img alt="" src="../Images/image00463.jpeg" style="height:0.1em"/>】】</p>


<p>13　元皇帝时，廷尉张闿【【19||葛洪《富民塘颂》<a id="ch54-back" href="../Text/part0018.xhtml#ch54"><sup>[54]</sup></a>曰：“闿字敬绪，丹阳人，张昭孙也。”《中兴书》曰：“闿，晋陵<a id="ch55-back" href="../Text/part0018.xhtml#ch55"><sup>[55]</sup></a>内史，甚有威德<a id="ch56-back" href="../Text/part0018.xhtml#ch56"><sup>[56]</sup></a>。转至廷尉卿<a id="ch57-back" href="../Text/part0018.xhtml#ch57"><sup>[57]</sup></a>。”】】在小市居，私作都门，蚤闭晚开。群小患之，诣州府诉，不得理，遂至檛<a id="ch50-back" href="../Text/part0018.xhtml#ch50"><sup>[50]</sup></a>登闻鼓，犹不被判。闻贺司空出，至破冈，连名诣贺诉。【【20||《贺循别传》曰：“循字彦先，会稽山阴人。本姓庆，高祖纯，避汉帝<a id="ch58-back" href="../Text/part0018.xhtml#ch58"><sup>[58]</sup></a>讳，改为贺氏。父邵，吴中书令，以忠<a id="ch59-back" href="../Text/part0018.xhtml#ch59"><sup>[59]</sup></a>正见害。循少婴家祸，流放荒裔，吴平乃还。秉节高举<a id="ch60-back" href="../Text/part0018.xhtml#ch60"><sup>[60]</sup></a>，元帝为安东，王<a id="ch61-back" href="../Text/part0018.xhtml#ch61"><sup>[61]</sup></a>循为吴国内史<a id="ch62-back" href="../Text/part0018.xhtml#ch62"><sup>[62]</sup></a>。”<img alt="" src="../Images/image00463.jpeg" style="height:0.1em"/>】】贺曰：“身被征作礼官，不关此事。”群小叩头曰：“若府君复不见治<a id="ch51-back" href="../Text/part0018.xhtml#ch51"><sup>[51]</sup></a>，便无所诉。”贺未语，令且去，见张廷尉当为及之。张闻，即毁门，自至方山迎贺。贺<a id="ch52-back" href="../Text/part0018.xhtml#ch52"><sup>[52]</sup></a>出见辞<a id="ch53-back" href="../Text/part0018.xhtml#ch53"><sup>[53]</sup></a>之曰：“此不必见关，但与君门情，相为惜之。”张愧谢曰：“小人有如此，始不即知，蚤已毁坏。”</p>


<p>14　郗太尉晚节好谈，既雅非所经，而甚矜之。【【21||《中兴书》曰：“鉴少好学博览<a id="ch68-back" href="../Text/part0018.xhtml#ch68"><sup>[68]</sup></a>，虽不及章句，而多所通综。”<img alt="" src="../Images/image00463.jpeg" style="height:0.1em"/>】】后朝觐，以王丞相末年多可恨，每见，必欲苦相规诫。王公知其意，每引作它言。临还镇，故命驾诣丞相。丞相<a id="ch63-back" href="../Text/part0018.xhtml#ch63"><sup>[63]</sup></a>翘须<a id="ch64-back" href="../Text/part0018.xhtml#ch64"><sup>[64]</sup></a>厉色，上坐便言：“方当乖<a id="ch65-back" href="../Text/part0018.xhtml#ch65"><sup>[65]</sup></a>别，必欲言其所见。”意满口重，辞殊不流<a id="ch66-back" href="../Text/part0018.xhtml#ch66"><sup>[66]</sup></a>。王公摄其次曰：“后面未期，亦欲尽所怀，愿公勿复谈。”郗遂大瞋，冰衿<a id="ch67-back" href="../Text/part0018.xhtml#ch67"><sup>[67]</sup></a>而出，不得一言。</p>

<p>15　王丞相为扬州，遣八部从事之职。顾和时为下传还，同时俱见。诸从事各<a id="ch69-back" href="../Text/part0018.xhtml#ch69"><sup>[69]</sup></a>奏二千石官长得失，至和独无言。王问顾曰：“卿何所闻？”答曰：“明公作辅，宁使网漏吞舟，何缘采听风闻，以为察察之政？”丞相咨嗟称佳，诸从事自视缺然也<a id="ch70-back" href="../Text/part0018.xhtml#ch70"><sup>[70]</sup></a>。<img alt="" src="../Images/image00463.jpeg" style="height:0.1em"/></p>
<p>16　苏峻东征沈充，【【22||《晋阳秋》曰：“充字士居，吴兴人。少好兵，谄事王敦。敦克京邑，以充为车骑将军，领吴国内史。明帝伐王敦，充率<a id="ch74-back" href="../Text/part0018.xhtml#ch74"><sup>[74]</sup></a>众就王含，谓其妻曰：‘男儿不建豹尾，不复归矣！’敦死，充<a id="ch75-back" href="../Text/part0018.xhtml#ch75"><sup>[75]</sup></a>将吴儒斩首于京都<a id="ch76-back" href="../Text/part0018.xhtml#ch76"><sup>[76]</sup></a>。”】】请吏部郎陆迈与俱。【【23||陆碑曰：“迈字功<a id="ch77-back" href="../Text/part0018.xhtml#ch77"><sup>[77]</sup></a>高，吴郡人。器识清敏，风检澄峻。累迁振威太守<a id="ch78-back" href="../Text/part0018.xhtml#ch78"><sup>[78]</sup></a>、尚书吏部郎。”<img alt="" src="../Images/image00463.jpeg" style="height:0.1em"/>】】将至吴，密<a id="ch71-back" href="../Text/part0018.xhtml#ch71"><sup>[71]</sup></a>敕左右，令入阊门放火以示威。陆知<a id="ch72-back" href="../Text/part0018.xhtml#ch72"><sup>[72]</sup></a>其意，谓峻曰：“吴治平未久，必将有乱。若为乱阶，请<a id="ch73-back" href="../Text/part0018.xhtml#ch73"><sup>[73]</sup></a>从我家始。”峻遂止。</p>


<p>17　陆玩拜司空，【【24||《玩别传》曰：“是时王导、郗鉴、庾亮相继薨殂，朝野忧惧，以玩<a id="ch82-back" href="../Text/part0018.xhtml#ch82"><sup>[82]</sup></a>德望，乃拜<a id="ch83-back" href="../Text/part0018.xhtml#ch83"><sup>[83]</sup></a>司空，玩辞让不获<a id="ch84-back" href="../Text/part0018.xhtml#ch84"><sup>[84]</sup></a>，乃叹息谓朋友<a id="ch85-back" href="../Text/part0018.xhtml#ch85"><sup>[85]</sup></a>曰：‘以我为三公，是天下无人矣。’时人以为知言。”<img alt="" src="../Images/image00463.jpeg" style="height:0.1em"/>】】有人诣之，索美<a id="ch79-back" href="../Text/part0018.xhtml#ch79"><sup>[79]</sup></a>酒，得，便自起，泻<a id="ch80-back" href="../Text/part0018.xhtml#ch80"><sup>[80]</sup></a>着梁柱间地，祝曰：“当今乏才，以尔为柱石之用<a id="ch81-back" href="../Text/part0018.xhtml#ch81"><sup>[81]</sup></a>，莫倾人栋梁。”玩笑曰：“戢卿良箴。”</p>

<p>18　小庾在荆州，公朝大会，问诸僚佐曰：“我欲为汉高、魏武，何如？”【【25||翼。别见。<a id="ch86-back" href="../Text/part0018.xhtml#ch86"><sup>[86]</sup></a>宋明帝《文章志》曰：“庾翼名辈，岂应狂狷如此<a id="ch87-back" href="../Text/part0018.xhtml#ch87"><sup>[87]</sup></a>哉？时<a id="ch88-back" href="../Text/part0018.xhtml#ch88"><sup>[88]</sup></a>若有斯<a id="ch89-back" href="../Text/part0018.xhtml#ch89"><sup>[89]</sup></a>言，亦传闻者<a id="ch90-back" href="../Text/part0018.xhtml#ch90"><sup>[90]</sup></a>之谬矣。”<img alt="" src="../Images/image00463.jpeg" style="height:0.1em"/>】】一坐莫答，长史江虨曰：“愿明公为桓、文之事，不愿作汉高、魏武也。”</p>

<p>19　罗君章为桓宣武从事，【【26||《含别传》曰：“刺史庾亮初命含为部<a id="ch93-back" href="../Text/part0018.xhtml#ch93"><sup>[93]</sup></a>从事，桓温临州，转<a id="ch94-back" href="../Text/part0018.xhtml#ch94"><sup>[94]</sup></a>参军<a id="ch95-back" href="../Text/part0018.xhtml#ch95"><sup>[95]</sup></a>。”】】谢镇西作江夏，往检校之。【【27||《中兴书》曰：“尚为建武将军、江夏相。”<img alt="" src="../Images/image00463.jpeg" style="height:0.1em"/>】】罗既至，初不问郡<a id="ch91-back" href="../Text/part0018.xhtml#ch91"><sup>[91]</sup></a>事，径就谢数日，饮酒而还。桓公问有何事，君章云：“不审公谓谢尚何<a id="ch92-back" href="../Text/part0018.xhtml#ch92"><sup>[92]</sup></a>似人？”桓公曰：“仁祖是胜我许人。”君章云：“岂有胜公人而行非者，故一无所问。”桓公奇其意而不责也。</p>


<p>20　王右军与王敬仁、许玄度并善。二人亡后，右军为论议更克。孔岩<a id="ch96-back" href="../Text/part0018.xhtml#ch96"><sup>[96]</sup></a>诫之曰：“明府昔与王、许周旋有情，及逝没之后，无慎终之好，民所不取。”右军甚愧。<img alt="" src="../Images/image00463.jpeg" style="height:0.1em"/></p>
<p>21　谢中郎在寿春败，临奔走，犹求玉帖镫。太傅在军，前后初无损益之言。尔日犹云：“当今岂须烦此？”【【28||按，万未死之前，安犹未仕，高卧东山，又何肯轻入军旅邪？《世说》此言，迂<a id="ch97-back" href="../Text/part0018.xhtml#ch97"><sup>[97]</sup></a>谬已甚。<img alt="" src="../Images/image00463.jpeg" style="height:0.1em"/>】】</p>

<p>22　王大语东亭：“卿乃复论成<a id="ch98-back" href="../Text/part0018.xhtml#ch98"><sup>[98]</sup></a>不恶，那得与僧弥戏！”【【29||《续晋阳秋》曰：“珉有俊才，与兄珣并有名，声<a id="ch99-back" href="../Text/part0018.xhtml#ch99"><sup>[99]</sup></a>出珣右。故时人为之语曰：‘法护非不佳，僧弥难为兄。’”<img alt="" src="../Images/image00463.jpeg" style="height:0.1em"/>】】</p>

<p>23　殷觊病困，看人政见半面。殷荆州兴晋阳之甲，【【30||《春秋公羊传》曰：“晋赵鞅取晋阳之甲，以逐荀寅、士吉射，寅<a id="ch100-back" href="../Text/part0018.xhtml#ch100"><sup>[100]</sup></a>、吉射<a id="ch101-back" href="../Text/part0018.xhtml#ch101"><sup>[101]</sup></a>者，君侧之恶人。”】】往与觊别，涕零，属以消息所患。觊答曰：“我病自当差，正忧汝患耳！”【【31||《晋安帝纪》曰：“殷仲堪举兵，觊弗与同，且以己居小任，唯当守局而已；晋阳之事，非所宜豫<a id="ch102-back" href="../Text/part0018.xhtml#ch102"><sup>[102]</sup></a>也。仲堪每邀之，觊辄曰：‘吾进不敢同，退不敢异。’遂以忧卒。”<img alt="" src="../Images/image00463.jpeg" style="height:0.1em"/>】】</p>


<p>24　远公在庐山中，【【32||《豫章旧志》曰：“庐俗字君孝，本姓匡，夏禹苗裔，东野王之子。秦末，百越君长与吴芮助汉定天下，野王亡军中。汉八年，封俗鄢阳男<a id="ch105-back" href="../Text/part0018.xhtml#ch105"><sup>[105]</sup></a>，食邑兹<a id="ch106-back" href="../Text/part0018.xhtml#ch106"><sup>[106]</sup></a>部，印曰庐<a id="ch107-back" href="../Text/part0018.xhtml#ch107"><sup>[107]</sup></a>君。俗兄弟七人，皆好道术，遂寓<a id="ch108-back" href="../Text/part0018.xhtml#ch108"><sup>[108]</sup></a>于洞庭之山，故世谓庐山。孝武元封五年，南巡狩，浮<a id="ch109-back" href="../Text/part0018.xhtml#ch109"><sup>[109]</sup></a>江，亲睹神灵，乃封俗为大明公，四时秩祭焉。”远法师《庐山记》曰：“山在江州寻阳郡，左挟彭泽，右傍通川，有匡俗先生，出自殷、周之际，遁世隐时，潜<a id="ch110-back" href="../Text/part0018.xhtml#ch110"><sup>[110]</sup></a>居其下。或云：匡俗受道于仙人，而共游其岭，遂<a id="ch111-back" href="../Text/part0018.xhtml#ch111"><sup>[111]</sup></a>托室崖岫，即岩成馆，故时人谓为神仙之庐而命焉。”法师《游山<a id="ch112-back" href="../Text/part0018.xhtml#ch112"><sup>[112]</sup></a>记》曰：“自托此山二十三载，再践石门，四<a id="ch113-back" href="../Text/part0018.xhtml#ch113"><sup>[113]</sup></a>游南岭，东望香炉峰，北眺九江。传闻有石井、方湖，中有赤鳞踊<a id="ch114-back" href="../Text/part0018.xhtml#ch114"><sup>[114]</sup></a>出，野人不能叙，直叹其奇而已矣。”<img alt="" src="../Images/image00463.jpeg" style="height:0.1em"/>】】虽老，讲论不辍。弟子中或有堕<a id="ch103-back" href="../Text/part0018.xhtml#ch103"><sup>[103]</sup></a>者，远公曰：“桑榆之光，理无远照，但愿朝阳之晖，与时并明耳。”执经登坐，讽诵朗畅，词色甚苦。高足之徒，皆肃然增敬<a id="ch104-back" href="../Text/part0018.xhtml#ch104"><sup>[104]</sup></a>。</p>

<p>25　桓南郡好猎，每田狩，车骑甚盛。五六十里中，旌旗蔽隰。骋良马，驰击若飞，双甄所指，不避陵壑。或行陈不整，麏兔腾逸，参佐无不被系束。桓道恭，玄之族也，【【33||《桓氏谱》曰：“道恭字祖猷，彝同堂弟也。父赤之，太学博士。道恭历淮南太守、伪楚江夏相。义熙初伏诛。”<img alt="" src="../Images/image00463.jpeg" style="height:0.1em"/>】】时为贼曹参军，颇敢直言。常自带绛绵绳着腰中，玄问此<a id="ch115-back" href="../Text/part0018.xhtml#ch115"><sup>[115]</sup></a>何为，答曰：“公猎，好缚人士，会当被缚，手不能堪芒也。”玄自此小差。</p>

<p>26　王绪、王国宝相为唇齿，并上下<a id="ch116-back" href="../Text/part0018.xhtml#ch116"><sup>[116]</sup></a>权要。【【34||《王氏谱》曰：“绪字仲业，太原人。祖延。父乂，抚军。”《晋安帝纪》曰：“绪为会稽王从事中郎，以佞邪亲幸。王珣、王恭恶国宝与绪乱政，与殷仲堪克期同举，内匡朝廷。及恭表至，乃斩绪以说诸侯。国宝，平北将军坦之第三子。太傅谢安，国宝妇父也，恶而抑之不用。安薨，相王辅政，迁中书令，有妾数百。从弟绪有宠于王，深为其说，国宝权动内外，王珣、王恭、殷仲堪为孝武所待，不为相王所眄。恭抗表讨之，车胤又争之。会稽王既不能拒诸侯兵，遂委罪国宝，付廷尉赐死。”】】王大不平其如此，乃谓绪曰：“汝为此歘歘，曾不虑狱吏之为贵乎？”【【35||《史记》曰：“有上书告汉丞相欲反，文帝下之廷尉。勃既出，叹曰：‘吾尝将百万之军，安知狱吏之为贵也？<a id="ch117-back" href="../Text/part0018.xhtml#ch117"><sup>[117]</sup></a>’”<img alt="" src="../Images/image00463.jpeg" style="height:0.1em"/>】】</p>


<p>27　桓玄欲以谢太傅宅为营，谢混曰：“召伯之仁，犹惠及甘棠；【【36||《韩诗外传》曰：“昔周道之隆，召伯在朝，有司请召民。召伯曰：‘以一身劳百姓，非吾先君文王之志也。’乃暴处于棠<a id="ch118-back" href="../Text/part0018.xhtml#ch118"><sup>[118]</sup></a>下而听讼焉<a id="ch119-back" href="../Text/part0018.xhtml#ch119"><sup>[119]</sup></a>。诗人见召伯休<a id="ch120-back" href="../Text/part0018.xhtml#ch120"><sup>[120]</sup></a>息之棠<a id="ch121-back" href="../Text/part0018.xhtml#ch121"><sup>[121]</sup></a>，美而歌之曰：‘蔽芾甘棠，勿翦勿伐，召伯所苃。’”】】文靖之德，更不保五亩之宅。”玄惭而止。</p>

<div class="empty"></div>
<p class="kindle-cn-noindent">————————————————————</p>
<p class="fnote"><a id="ch1" href="../Text/part0018.xhtml#ch1-back">[1]</a>&#160;疑：绍兴本作“卜”。</p>
<p class="fnote"><a id="ch2" href="../Text/part0018.xhtml#ch2-back">[2]</a>&#160;也：绍兴本、沈校本作“耶”。</p>
<p class="fnote"><a id="ch3" href="../Text/part0018.xhtml#ch3-back">[3]</a>&#160;东：沈校本作“魏”。</p>
<p class="fnote"><a id="ch4" href="../Text/part0018.xhtml#ch4-back">[4]</a>&#160;止：唐写本作“上”。</p>
<p class="fnote"><a id="ch5" href="../Text/part0018.xhtml#ch5-back">[5]</a>&#160;唐写本“谏”下有“曰”。</p>
<p class="fnote"><a id="ch6" href="../Text/part0018.xhtml#ch6-back">[6]</a>&#160;吴大：唐写本作“齐太皇”。</p>
<p class="fnote"><a id="ch7" href="../Text/part0018.xhtml#ch7-back">[7]</a>&#160;无：唐写本作“少”。</p>
<p class="fnote"><a id="ch8" href="../Text/part0018.xhtml#ch8-back">[8]</a>&#160;可讥：唐写本作“为讥云尔”。</p>
<p class="fnote"><a id="ch9" href="../Text/part0018.xhtml#ch9-back">[9]</a>&#160;几人：唐写本作“人几”。</p>
<p class="fnote"><a id="ch10" href="../Text/part0018.xhtml#ch10-back">[10]</a>&#160;唐写本“吴”前有“吴郡”。</p>
<p class="fnote"><a id="ch11" href="../Text/part0018.xhtml#ch11-back">[11]</a>&#160;卷：唐写本作“书”。</p>
<p class="fnote"><a id="ch12" href="../Text/part0018.xhtml#ch12-back">[12]</a>&#160;沈校本“不”上有“故”。</p>
<p class="fnote"><a id="ch13" href="../Text/part0018.xhtml#ch13-back">[13]</a>&#160;也：唐写本无。</p>
<p class="fnote"><a id="ch14" href="../Text/part0018.xhtml#ch14-back">[14]</a>&#160;顷：沈校本无。</p>
<p class="fnote"><a id="ch15" href="../Text/part0018.xhtml#ch15-back">[15]</a>&#160;鸱：沈校本无。</p>
<p class="fnote"><a id="ch16" href="../Text/part0018.xhtml#ch16-back">[16]</a>&#160;沈校本“食”下有“其”。</p>
<p class="fnote"><a id="ch17" href="../Text/part0018.xhtml#ch17-back">[17]</a>&#160;山：沈校本作“东”。</p>
<p class="fnote"><a id="ch18" href="../Text/part0018.xhtml#ch18-back">[18]</a>&#160;沈校本下多“未几晏扬皆伏诛”。</p>
<p class="fnote"><a id="ch19" href="../Text/part0018.xhtml#ch19-back">[19]</a>&#160;网罗：沈校本作“罗网”。</p>
<p class="fnote"><a id="ch20" href="../Text/part0018.xhtml#ch20-back">[20]</a>&#160;承：绍兴本、沈校本作“永”。</p>
<p class="fnote"><a id="ch21" href="../Text/part0018.xhtml#ch21-back">[21]</a>&#160;注“辂别传”唐本与今本文字颇有不同，另录如下：辂别传曰：辂字公明，平原人也。八岁便好仰观星辰，得人辄问。及成人，果明《周易》，仰观风角占相之道，声发徐州，号曰“神童”。冀州刺史裴徽召补文学，一见清论终日，再见转为部巨鹿从事，三见转为治中，四见转为别驾。至十月，举为秀才。临辞，徽谓曰：“何、邓二尚书有经国才干，于物理不精也。何尚书神明清微，殆破秋豪，君当慎之。自言不解《易》中九，必当相问。比至洛，宜善精其理也。”辂曰：“若九事皆王义者，不足劳思也。若阴阳者，精之久矣。”辂至洛，果为何尚书所请，共论《易》九事，九事皆明。何曰：“君论阴阳，此世无双也。”时邓尚书在坐曰：“此君善《易》，而语初不及《易》中辞义，何耶？”辂寻声答曰：“夫善《易》者不论《易》。”何尚书含笑赞之曰：“可谓要言不烦也。”因谓辂曰：“闻君非徒善论《易》而已，至于分蓍思爻亦为神妙。试为作一卦，知位当至三公不？又项连青蝇数十头来鼻上，驱之不去，有何意故？”辂曰：“鸱鸮，天下贼鸟。及其在林，食桑椹则怀我好音。况辂心过草木，注情葵藿，敢不尽忠，唯之耳。昔元、凯之相重华，惠和仁义之至也。周公之翼成王，坐而待旦，敬慎之至也。故能流光六合，万国咸宁，然后据鼎足而登金，调阴阳而济兆民。此履道之休应，非卜筮之所明也。今君侯位重山岳，势若雷电，望云赴景，万里驰风，而怀德者少，畏威者众，殆非小心翼翼多福之士。又鼻者艮，此天中之山，高而不危，所以长守贵也。今青蝇，臭恶之物，集而之焉。位峻者颠，轻豪者亡，必至之分也。夫变化虽相生，极则有害；虚满虽相受，溢则有竭。圣人见阴阳之性，明存亡之理，损益以为衰，抑进以退，是故山在地中曰谦，雷在天上曰大壮。谦则裒多益寡，大壮则非礼不履。仲伏愿君侯上寻文王六爻之旨，下思尼父彖象之义，则三公可决，青蝇可驱。”邓尚书曰：“此老生之常谈。”辂曰：“夫老生者，见不生。常谈者，见不谈也。”</p>
<p class="fnote"><a id="ch22" href="../Text/part0018.xhtml#ch22-back">[22]</a>&#160;唐写本“欲”下有“微”。</p>
<p class="fnote"><a id="ch23" href="../Text/part0018.xhtml#ch23-back">[23]</a>&#160;注“《晋阳秋》”唐本与今本文字不同，另录如下：《晋阳秋》曰：初，惠帝之为太子，朝廷百寮咸谓太子不能亲政事。卫瓘每欲陈启废之而未敢也。后因会醉，遂跪世祖床前曰：“臣欲有所启。”帝曰：“公所言何耶？”欲言而止者三，因以手抚床曰：“此坐可惜！”意乃悟，因谬曰：“公真大醉耶？”帝后悉召东宫官属大会，令左右赍尚书处事以示太子处决，太子不知所对。贾妃以问外，或代太子对，多引古义。给使张泓曰：“太子不学，陛下所知，今宜以见事断，不宜引书也。”妃从之。泓具草，令太子书呈帝，帝读大悦，以示瓘。于是贾充语妃：“卫瓘老奴，几破汝家！”妃由是怨瓘，后遂诛。嘉锡案：唐本所无之字，惟“奏”字是衍文，余皆传写脱耳。</p>
<p class="fnote"><a id="ch24" href="../Text/part0018.xhtml#ch24-back">[24]</a>&#160;豫：唐本作“预”。</p>
<p class="fnote"><a id="ch25" href="../Text/part0018.xhtml#ch25-back">[25]</a>&#160;卿：唐写本无。</p>
<p class="fnote"><a id="ch26" href="../Text/part0018.xhtml#ch26-back">[26]</a>&#160;小为之：唐写本作“为之小”。</p>
<p class="fnote"><a id="ch27" href="../Text/part0018.xhtml#ch27-back">[27]</a>&#160;尚：唐写本、绍兴本、沈校本作“平”。</p>
<p class="fnote"><a id="ch28" href="../Text/part0018.xhtml#ch28-back">[28]</a>&#160;唐写本“盛”前多“为幽州”。</p>
<p class="fnote"><a id="ch29" href="../Text/part0018.xhtml#ch29-back">[29]</a>&#160;故惧之：唐写本无。</p>
<p class="fnote"><a id="ch30" href="../Text/part0018.xhtml#ch30-back">[30]</a>&#160;经传：唐写本作“渊博”。</p>
<p class="fnote"><a id="ch31" href="../Text/part0018.xhtml#ch31-back">[31]</a>&#160;车：唐写本作“者二”。</p>
<p class="fnote"><a id="ch32" href="../Text/part0018.xhtml#ch32-back">[32]</a>&#160;嫉：唐写本作“疾”。</p>
<p class="fnote"><a id="ch33" href="../Text/part0018.xhtml#ch33-back">[33]</a>&#160;字：唐写本无。</p>
<p class="fnote"><a id="ch34" href="../Text/part0018.xhtml#ch34-back">[34]</a>&#160;呼：唐写本作“令”。</p>
<p class="fnote"><a id="ch35" href="../Text/part0018.xhtml#ch35-back">[35]</a>&#160;曰：唐写本无。</p>
<p class="fnote"><a id="ch36" href="../Text/part0018.xhtml#ch36-back">[36]</a>&#160;却：唐写本无。</p>
<p class="fnote"><a id="ch37" href="../Text/part0018.xhtml#ch37-back">[37]</a>&#160;焚券：唐写本作“之”。</p>
<p class="fnote"><a id="ch38" href="../Text/part0018.xhtml#ch38-back">[38]</a>&#160;儋：唐写本作“檐”。</p>
<p class="fnote"><a id="ch39" href="../Text/part0018.xhtml#ch39-back">[39]</a>&#160;唐写本“言”下有“诸”。</p>
<p class="fnote"><a id="ch40" href="../Text/part0018.xhtml#ch40-back">[40]</a>&#160;酣：唐写本作“唾”。</p>
<p class="fnote"><a id="ch41" href="../Text/part0018.xhtml#ch41-back">[41]</a>&#160;遂：唐写本无。</p>
<p class="fnote"><a id="ch42" href="../Text/part0018.xhtml#ch42-back">[42]</a>&#160;渡：唐写本作“度”。</p>
<p class="fnote"><a id="ch43" href="../Text/part0018.xhtml#ch43-back">[43]</a>&#160;唐写本“谏”上有“戒”。</p>
<p class="fnote"><a id="ch44" href="../Text/part0018.xhtml#ch44-back">[44]</a>&#160;帝：唐写本无。</p>
<p class="fnote"><a id="ch45" href="../Text/part0018.xhtml#ch45-back">[45]</a>&#160;遂：唐写本无。</p>
<p class="fnote"><a id="ch46" href="../Text/part0018.xhtml#ch46-back">[46]</a>&#160;仗：唐写本无。</p>
<p class="fnote"><a id="ch47" href="../Text/part0018.xhtml#ch47-back">[47]</a>&#160;时：唐写本作“民”。</p>
<p class="fnote"><a id="ch48" href="../Text/part0018.xhtml#ch48-back">[48]</a>&#160;就：唐写本作“敢”。</p>
<p class="fnote"><a id="ch49" href="../Text/part0018.xhtml#ch49-back">[49]</a>&#160;唐写本“觐”上有“朝”。</p>
<p class="fnote"><a id="ch50" href="../Text/part0018.xhtml#ch50-back">[50]</a>&#160;檛：唐写本作“打”。</p>
<p class="fnote"><a id="ch51" href="../Text/part0018.xhtml#ch51-back">[51]</a>&#160;治：唐写本作“理”。</p>
<p class="fnote"><a id="ch52" href="../Text/part0018.xhtml#ch52-back">[52]</a>&#160;唐写本“贺”下多“公之”。</p>
<p class="fnote"><a id="ch53" href="../Text/part0018.xhtml#ch53-back">[53]</a>&#160;见辞：唐写本作“辞见”。</p>
<p class="fnote"><a id="ch54" href="../Text/part0018.xhtml#ch54-back">[54]</a>&#160;唐写本“曰”上有“叙闿”。</p>
<p class="fnote"><a id="ch55" href="../Text/part0018.xhtml#ch55-back">[55]</a>&#160;闿晋陵：唐写本作“累迁侍”。</p>
<p class="fnote"><a id="ch56" href="../Text/part0018.xhtml#ch56-back">[56]</a>&#160;德：唐写本作“惠”。</p>
<p class="fnote"><a id="ch57" href="../Text/part0018.xhtml#ch57-back">[57]</a>&#160;卿：唐写本作“光禄大夫卒也”。</p>
<p class="fnote"><a id="ch58" href="../Text/part0018.xhtml#ch58-back">[58]</a>&#160;唐写本“帝”上有“安”。</p>
<p class="fnote"><a id="ch59" href="../Text/part0018.xhtml#ch59-back">[59]</a>&#160;忠：唐写本作“中”。</p>
<p class="fnote"><a id="ch60" href="../Text/part0018.xhtml#ch60-back">[60]</a>&#160;唐写本“举”上多“厉”，下多“动以”。</p>
<p class="fnote"><a id="ch61" href="../Text/part0018.xhtml#ch61-back">[61]</a>&#160;王：唐写本作“上”。</p>
<p class="fnote"><a id="ch62" href="../Text/part0018.xhtml#ch62-back">[62]</a>&#160;唐写本下“治”多“迁太常太傅薨赠司空也”。</p>
<p class="fnote"><a id="ch63" href="../Text/part0018.xhtml#ch63-back">[63]</a>&#160;丞相：唐写本、沈校本无。</p>
<p class="fnote"><a id="ch64" href="../Text/part0018.xhtml#ch64-back">[64]</a>&#160;须：唐写本作“鬓”。</p>
<p class="fnote"><a id="ch65" href="../Text/part0018.xhtml#ch65-back">[65]</a>&#160;乖：唐写本作“永”。</p>
<p class="fnote"><a id="ch66" href="../Text/part0018.xhtml#ch66-back">[66]</a>&#160;流：唐写本作“溜”。</p>
<p class="fnote"><a id="ch67" href="../Text/part0018.xhtml#ch67-back">[67]</a>&#160;衿：唐写本作“矜”。</p>
<p class="fnote"><a id="ch68" href="../Text/part0018.xhtml#ch68-back">[68]</a>&#160;唐写本“博览”下有“群书”。</p>
<p class="fnote"><a id="ch69" href="../Text/part0018.xhtml#ch69-back">[69]</a>&#160;各：唐写本作“各各”。</p>
<p class="fnote"><a id="ch70" href="../Text/part0018.xhtml#ch70-back">[70]</a>&#160;也：唐写本无。</p>
<p class="fnote"><a id="ch71" href="../Text/part0018.xhtml#ch71-back">[71]</a>&#160;唐写本、沈校本“密”上有“峻”。</p>
<p class="fnote"><a id="ch72" href="../Text/part0018.xhtml#ch72-back">[72]</a>&#160;唐写本“知”前有“密”。</p>
<p class="fnote"><a id="ch73" href="../Text/part0018.xhtml#ch73-back">[73]</a>&#160;请：唐写本作“可”。</p>
<p class="fnote"><a id="ch74" href="../Text/part0018.xhtml#ch74-back">[74]</a>&#160;率：唐写本无。</p>
<p class="fnote"><a id="ch75" href="../Text/part0018.xhtml#ch75-back">[75]</a>&#160;唐写本“充”前有“使苏峻讨充”。</p>
<p class="fnote"><a id="ch76" href="../Text/part0018.xhtml#ch76-back">[76]</a>&#160;首于京都：唐写本作“送充首”，沈校本作“首送京都”。</p>
<p class="fnote"><a id="ch77" href="../Text/part0018.xhtml#ch77-back">[77]</a>&#160;功：唐写本、沈校本作“公”。</p>
<p class="fnote"><a id="ch78" href="../Text/part0018.xhtml#ch78-back">[78]</a>&#160;太守：唐写本作“长史”。</p>
<p class="fnote"><a id="ch79" href="../Text/part0018.xhtml#ch79-back">[79]</a>&#160;美：唐写本作“羹杯”。</p>
<p class="fnote"><a id="ch80" href="../Text/part0018.xhtml#ch80-back">[80]</a>&#160;泻：唐写本作“写”。</p>
<p class="fnote"><a id="ch81" href="../Text/part0018.xhtml#ch81-back">[81]</a>&#160;用：唐写本作“臣”。</p>
<p class="fnote"><a id="ch82" href="../Text/part0018.xhtml#ch82-back">[82]</a>&#160;唐写本“玩”下有“有”。</p>
<p class="fnote"><a id="ch83" href="../Text/part0018.xhtml#ch83-back">[83]</a>&#160;唐写本“拜”下有“为”。</p>
<p class="fnote"><a id="ch84" href="../Text/part0018.xhtml#ch84-back">[84]</a>&#160;获：唐写本作“免既拜”。</p>
<p class="fnote"><a id="ch85" href="../Text/part0018.xhtml#ch85-back">[85]</a>&#160;朋友：唐写本作“宾客”。</p>
<p class="fnote"><a id="ch86" href="../Text/part0018.xhtml#ch86-back">[86]</a>&#160;翼别见：唐写本作“亦见”。</p>
<p class="fnote"><a id="ch87" href="../Text/part0018.xhtml#ch87-back">[87]</a>&#160;如此：唐写本无。</p>
<p class="fnote"><a id="ch88" href="../Text/part0018.xhtml#ch88-back">[88]</a>&#160;时：唐写本作“诸”，绍兴本、沈校本无。</p>
<p class="fnote"><a id="ch89" href="../Text/part0018.xhtml#ch89-back">[89]</a>&#160;若有斯：唐写本作“有若此之”。</p>
<p class="fnote"><a id="ch90" href="../Text/part0018.xhtml#ch90-back">[90]</a>&#160;亦传闻者：唐写本作“斯传闻之”。</p>
<p class="fnote"><a id="ch91" href="../Text/part0018.xhtml#ch91-back">[91]</a>&#160;唐写本“郡”下有“家”。</p>
<p class="fnote"><a id="ch92" href="../Text/part0018.xhtml#ch92-back">[92]</a>&#160;唐写本“何”上有“是”。</p>
<p class="fnote"><a id="ch93" href="../Text/part0018.xhtml#ch93-back">[93]</a>&#160;为部：唐写本作“郎为”。</p>
<p class="fnote"><a id="ch94" href="../Text/part0018.xhtml#ch94-back">[94]</a>&#160;唐写本“转”下有“为”。</p>
<p class="fnote"><a id="ch95" href="../Text/part0018.xhtml#ch95-back">[95]</a>&#160;唐写本“军”下有“也”。</p>
<p class="fnote"><a id="ch96" href="../Text/part0018.xhtml#ch96-back">[96]</a>&#160;岩：唐写本作“严”。</p>
<p class="fnote"><a id="ch97" href="../Text/part0018.xhtml#ch97-back">[97]</a>&#160;迂：唐写本作“迕”。</p>
<p class="fnote"><a id="ch98" href="../Text/part0018.xhtml#ch98-back">[98]</a>&#160;论成：唐写本作“伦伍”。</p>
<p class="fnote"><a id="ch99" href="../Text/part0018.xhtml#ch99-back">[99]</a>&#160;绍兴本、沈校本“声”上有“而”。</p>
<p class="fnote"><a id="ch100" href="../Text/part0018.xhtml#ch100-back">[100]</a>&#160;唐写本“寅”上有“荀”。</p>
<p class="fnote"><a id="ch101" href="../Text/part0018.xhtml#ch101-back">[101]</a>&#160;唐写本“吉射”上有“士”。</p>
<p class="fnote"><a id="ch102" href="../Text/part0018.xhtml#ch102-back">[102]</a>&#160;豫：唐写本作“预”。</p>
<p class="fnote"><a id="ch103" href="../Text/part0018.xhtml#ch103-back">[103]</a>&#160;堕：唐写本作“惰”。</p>
<p class="fnote"><a id="ch104" href="../Text/part0018.xhtml#ch104-back">[104]</a>&#160;唐写本“敬”下有“也”。</p>
<p class="fnote"><a id="ch105" href="../Text/part0018.xhtml#ch105-back">[105]</a>&#160;鄢阳男：唐写本作“邬阳”，绍兴本作“鄢陵”。</p>
<p class="fnote"><a id="ch106" href="../Text/part0018.xhtml#ch106-back">[106]</a>&#160;兹：唐写本作“滋”。</p>
<p class="fnote"><a id="ch107" href="../Text/part0018.xhtml#ch107-back">[107]</a>&#160;印曰庐：唐写本作“号曰越卢”。</p>
<p class="fnote"><a id="ch108" href="../Text/part0018.xhtml#ch108-back">[108]</a>&#160;唐写本“寓”下有“爽”。</p>
<p class="fnote"><a id="ch109" href="../Text/part0018.xhtml#ch109-back">[109]</a>&#160;浮：唐写本无。</p>
<p class="fnote"><a id="ch110" href="../Text/part0018.xhtml#ch110-back">[110]</a>&#160;时潜：唐写本作“潜时”。</p>
<p class="fnote"><a id="ch111" href="../Text/part0018.xhtml#ch111-back">[111]</a>&#160;遂：绍兴本、沈校本无。</p>
<p class="fnote"><a id="ch112" href="../Text/part0018.xhtml#ch112-back">[112]</a>&#160;游山：唐写本作“山游”。</p>
<p class="fnote"><a id="ch113" href="../Text/part0018.xhtml#ch113-back">[113]</a>&#160;四：唐写本作“西”。</p>
<p class="fnote"><a id="ch114" href="../Text/part0018.xhtml#ch114-back">[114]</a>&#160;踊：唐写本作“涌”。</p>
<p class="fnote"><a id="ch115" href="../Text/part0018.xhtml#ch115-back">[115]</a>&#160;唐写本“此”上有“用”。</p>
<p class="fnote"><a id="ch116" href="../Text/part0018.xhtml#ch116-back">[116]</a>&#160;上下：唐写本作“弄”。余嘉锡曰：“是也。‘弄’俗作‘<img class="kindle-cn-inline-character" alt="" src="../Images/image00477.jpeg"/>’。”</p>
<p class="fnote"><a id="ch117" href="../Text/part0018.xhtml#ch117-back">[117]</a>&#160;注“王氏谱”唐本与今本文字不同，另录如下：王氏谱曰：绪字仲业，太原人。祖延早终，父乂抚军。《晋安帝纪》曰：“绪为会稽王从事中郎，以佞邪亲幸，间王珣、王恭于王。王恭恶国宝与绪乱政，与殷仲堪克期同举，内匡朝廷。及恭至，乃斩绪于市，以说于诸侯。”国宝别传曰：“国宝字国宝，平北将军坦之第三子也。少不修士业，进趣当世。太傅谢安，国宝妇父也。恶其为人，每抑而不用。会稽王妃，国宝从妹也，由是得与王早游，间安于王。安薨，相王辅政，超迁侍中中书令，而贪恣声色，妓妾以百数，坐事免官。国宝虽为相王所重，既未为孝武所亲，及上览万机，乃自进于上，上甚爱之。俄而上崩，政由宰辅。国宝从弟绪有宠于王，深为其说，王忿其去就，未之纳也。绪说渐行，迁左仆射、领吏部、丹阳尹，以东宫兵配之。国宝既得志，权震外内，王珣、恭、殷仲堪并为孝武所待，不为相王所昵。国宝深惮疾之。仲堪、王恭疾其乱政，抗表讨之。国宝惧之，不知所为，乃求计于王珣。珣曰：‘殷、王与卿素无深雠，所竞不过势利之间耳。若放兵权，必无大祸。’国宝曰：‘将不为曹爽乎？’珣曰：‘是何言与！卿宁有曹爽之罪，殷、王，宣王之畴耶？’车胤又劝之，国宝尤惧，遂解职。会稽王既不能距诸侯之兵，遂委罪国宝，收付廷尉，赐死也。”</p>
<p class="fnote"><a id="ch118" href="../Text/part0018.xhtml#ch118-back">[118]</a>&#160;唐写本“棠”下有“树之”。</p>
<p class="fnote"><a id="ch119" href="../Text/part0018.xhtml#ch119-back">[119]</a>&#160;唐写本“焉”下有“百姓大悦”。</p>
<p class="fnote"><a id="ch120" href="../Text/part0018.xhtml#ch120-back">[120]</a>&#160;唐写本“休”上有“所”。</p>
<p class="fnote"><a id="ch121" href="../Text/part0018.xhtml#ch121-back">[121]</a>&#160;棠：唐写本作“树”。</p>
</body>
</html>